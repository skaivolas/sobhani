ARAUKANIA
I JEJ MIESZKAŃCY.
ARAUKANIA
I JEJ MIESZKAŃCY.
Wspomnienia z podróży po Południowych prowincyach rzeczypospolitej Chilijskiej.
przez
Ignacego Domejkę
Członka uniwers. Chilijskiego, Profes. Kolegium w Coquimbo.
Tlómaczone z hiszpańskiego przez
Jana Zamostowskiego,
Korresp. Gazety Warszaws.

WILNO.
Nakładem i drukiem Jozefa Zawadzkiego.
1860.
Pozwolono drukować z obowiązkiem złożenia w Komitecie Cenzury prawem oznaczonej 
liczby exemplarzy. Wilno, 30 Października 1859 roku.
 Cenzor Paweł Kukolnik


WSTĘP HISTORYCZNY TŁÓMACZA.
I.

Pomiędzy wspaniałym łańcuchem Andów, pokrytym wiecznemi śniegami, a burzliwym 
oceanem, który szczególną jakąś antyfrazą otrzymał nazwę spokojnego, rozciąga się Kraina 
nieustającej wiosny, stanowiąca dzisiejszą rzeczpospolitę Chilijską. Od nadmorskich brzegów 
piaszczystych aż do granitowego muru Andów, wznosi się ona płaszczyznami rozłożonemi 
jak schody, przebywając wzgórza pasma Kordylierów idącego wzdłuż Oceanu. Długość tej 
Rzeczypospolitej


8


w kierunku południka, od granic Boliwii aż do głuchych pustyń Patagonii ma przeszło 300 
mil jeograficznych, gdy tymczasem w przeciwnym kierunku, rozciągłość tej krainy zwęża się 
niekiedy do mil trzynastu, a do czterdziestu rozszerza najwięcej. Przenosząc te rozmiary do 
naszej Europy, potrzeba sobie wyobrazić pas ziemi idący przynajmniej od granic Szkockich 
przez całą Anglię Francyę i Hiszpanię aż do ciaśniny Gibraltaru, a nie przechodzący w 
szerokości często i półwyspu Włoskiego.
 Sto czterdzieści rzek i niezliczona moc strumieni przerzyna kraj ten w kierunku od gór do 
morza, z których jedne przecinają linię nadbrzeżnych Kordylierów, inne dopiero na ich 
zachodniem pochyleniu biorą swój początek. Wiele z nich, w pierw nim ku oceanowi utorują 
sobie łożyska, zapartemi w skałach źródłami u podnóża Andów tworzą liczne i rozległe 
jeziora. Ta obfitość wód jest prawdziwem bogactwem rajskich płasz-


9


czyzn lub ściśniętych wzgórzami dolin, zieleniących się rozmaitemi gatunkami lauru i mirtu, 
ożywionych gajami pomarańcz lub oliwek i sadami drzew owocowych. Po nad rzekami i 
potokami rozkoszne rozciągają się łąki i bukiety których szczyty wyglądają z rozdołów 
drzew, okwieconych śnieżnym bielmem, purpurową sarmientą, niebieską gąleotą, gdzie 
olbrzymio rosnący fiałek rozlewa w powietrzu swe wonie, a różnobarwna fuksia swe 
zwieszone kołysze kielichy, i gdzie w rozpadlinach skał niezliczone złocą się Kaktusy.
 Ku północy, gęste i nie przebyte rozciągają się lasy, dostarczające drzewa masztowego i 
drzewa do budowli; — powtarzają się one i w południowych kończynach, szczególniej w 
ziemiach niepodległych Indian, a choć mniej wyniosłe, poplątane są za to bardziej 
pasożytnem i czołgającem się zielskiem i bujnemi podszyte zaroślami. W tych lasach 
południowych odznacza się szczególniej


10


swym owocem fagus antarcticus i sławny pehun (pinus araucanus) którego szyszki są 
prawdziwym chlebem mieszkańców, psoralea Culen dostarczająca ze swych liści mocnego 
napoju, mayten czyli drzewo mydlane, i tyle innych, które wyliczać nie w naszej jest mocy. 
Ta rozmaitość wegetacyi, przerywana jest często jednostajnemi pustyniami podobnemi do 
chersońskich stepów, i Hiszpanie oznaczają je miejscowym wyrazem przyjętym od dzikich 
las Pampas, który stał się zrozumiałym w całej Europie. — Środkowa część rzeczypospolitej 
obfituje w sławny Chilijski len i konopie, nieprzejrzane okiem łany, lub żywemi podzielone 
płotami, złocą się kukurudzą, zasiane są zbożem wszystkich gatunków, zasadzone 
najpiękniejszą ogrodowiną, melonami lub patatami słodszemi od naszych kartofli.
 Klimat w największe upały, to jest w miesiącach grudniu i styczniu, niedochodzi nigdy swoją 
temperaturą dwudziestu i czterech stopni; w wielu miej-


11


scach od listopada do marca nie widać najmniejszej chmurki na niebie, a posuchy dzienne 
zwilżane bywają obfitemi rosami spadającemi w nocy. Wierzchołki Andów zsyłają niekiedy 
na doliny w pośród zimy, to jest w czerwcu i lipcu, gwałtowne burze i ulewne deszcze.
 Po pampach i łąkach rozlega się rżenie niezliczonych stadnin koni z gatunku pięknej rasy 
andaluzkiej, którą Hiszpańscy zdobywcy sprowadzili z Europy, a która rozradzając się 
niesłychanie szybko na tych stepach i bujając swobodnie, znacznie się wzmocniła. W lat 
dwadzieścia po ukazaniu się po raz pierwszy zdobywców, szwadrony Indian występowały już 
do boju i jak się pokazuje szybko bardzo oswoiły się z tem nieznanem im dotąd zwierzęciem, 
którego wprowadzenie wraz z rogatem bydłem i trzodami owiec, przyczyniło się wiele do ich 
ukształcenia i samoistnego rozwoju. — Jedynym ich dobytkiem zdawała się być lama 
dźwigająca ciężary, i która zasłu-


12


żyła na nazwisko wielbłąda tych okolic skalistych, tych piasków, moczarów i zarośli. W 
niedostępnych górach jest inny jej rodzaj camelus vicugna, który z guanaką dziką kozą tych 
stron i z osobnym rodzajem antylopy szczyty Andów zajmuje.
	Spokojne te zwierzęta nie są bez krwawych nieprzyjaciół; są to powiększej części 
dzikie koty niezwyczajnej wielkości, jak naprzykład Felis puma, którego hiperbola 
Hiszpańska zaszczyca nazwiskiem lwa Chylijskiego lub margay (Felis tigrana), i w 
burzliwych tylko nocach polujący ocelet i yaguarondi. Pasterze zaciętą wydają im wojnę, z 
nadzwyczajną zręcznością zarzucają na nie ów sznur opatrzony w końcu kulami, owe sławne 
lasso będące tak straszną bronią w Ameryce południowej, — a mając drugi jego koniec 
uwiązany u siodła, puszczają konia w całym pędzie i ściągają uplatane drapieżne zwierze z 
najwyższego drzewa na ziemię, na pastwę zajadłej psiarni, cze-


13


kającej u spodu. Nie mniej strasznemi dla trzód są i sępy wielkiego ogromu i mocy polujące 
na jagnięta, małe kózki a niekiedy i dzieci. Prócz tego lasy chylijskie ożywione są 
niezwyczajną liczbą stworzeń, z których czynczyla (mus laniger) wraz z osobnym rodzajem 
bobrów i trójbarwnym lisem, pięknych dostarczają futer. — Rybne podbrzeża oceanu 
nawiedzane bywają niezliczonemi stadami fok i ogromnej wielkości żółwi. — Kraj Chilijski 
poszczycić się może, że prócz białego niedźwiadka i kilku rodzajów ogromnych pająków, 
niema prawie żadnych w swym łonie jadowitych stworzeń.
 Największem bogactwem rzeczypospolitej są nieprzebrane Kopalnie złota, platyny, srebra, 
merkurjuszu, turkusów, a szczególniej miedzi. Dziś rano jeszcze, między wiadomościami 
handlowymi wyczytałem w urzędowym dzienniku Paryzkim, że sama prowincya Chylijska 
Copiapo dostarcza miesięcznie 200,000 cet-


14


narów tego ostatniego kruszcu. Codzień nowe odkrywane kopalnie Kamiennego węgla, 
dobrze każą wróżyć o żelaznych drogach, dla których budowania rząd rzeczypospolitej w 
tych ostatnich czasach nie mało pozaciągał pożyczki. Mamy pod ręką małe dziełko 
nieocenione, Ignacego Domejki, traktujące gruntownie geologję tej ziemi, i miło byłoby nam 
przyłączyć jego tłómaczenie do tej książki, gdyby nas nie przerażała, zupełna nieznajomość 
nasza polskiej terminologii w tej nauce.
 Linia Andów, która swą wysokością znacznie przewyższa Alpy, zielona u spodu, u wierzchu 
wiecznym osiwiała śniegiem, świeci nagiemi żebrami różnobarwnych granitów, które w 
długie i jednostajne rozciągają się pasy. Otwiera ona zaledwie kilka przesmyków na 
nieprzejrzane pustkowia federacyi Rio de la Plata, i nieraz tam podróżny, jak mówi 
Mickiewicz, powierzać musi swój rozum kopytom końskim lub najczęściej muła,


15


który na ważkich ścieżkach krzyżując swe nogi, lub wstrzymując się dla odetchnienia, nad 
strasznemi zawiesza go przepaściami. — Nieraz przez siedm dni przychodzi tam w górach 
lub na stepach spoczywać bez dachu, wśród pasterskich koczowisk przy rozkładanych 
ogniskach z korzeni waleryany, i gdzie nieraz mulnik zdejmując kapelusz przed krzyżem 
spotkanym na drodze lub przed kupą kamieni, nie szczędzi podróżnemu długich opowiadań o 
mordach i rozbojach; często też, jak to słyszałem z ust uczonego, P. Teodora Pavie, 
przewodnik konnej karawany błaga o pogaszenie cygar, aby żarzący się popiół niezdradził 
zbrodniarzom obecności niezwyczajnych gości wśród pampy.
 
 Na linii tych Andów niebotycznych, rozstawionych jest przeszło dwadzieścia wulkanów, 
buchających dziś jeszcze płomieniami i dla tego najstraszniejszą plagą tej rozkosznej krainy 
są przerażające


16


trzęsienia ziemi. Większe z nich tirre-motos zwane co kilka lat się powtarzają, rozdzierają 
łono ziemi lub zasypując żwirem i łomami skał od gór oderwanemi kilko milową przestrzeń. 
— Wywracają one wszystko co ludzka ręka wzniosła nad poziom. Sama stolica 
rzeczypospolitej, Santiago, w przeciągu lat piętnastu cztery razy w gruzach zagrzebaną była. 
Pomniejsze trzęsienia ziemi teinblores odnawiają się niemal co miesiąc a są niekiedy i dnie w 
których się po kilka razy czuć dają. Dla tego też miasta budowane zwykle z drzewa częstym 
ulegają pożarom, jak naprzykład Valparyso, o którego strasznej klęsce wiadomość do Europy 
przyszła przed tygodniem. Gmachy publiczne lub domy dostatniej szych mieszkańców, 
rzadko kiedy wznoszą się na piętro, i mimo obfitości kamienia stawiane bywają z cegieł 
suszonych na słońcu. Ulice miasta są szerokie i rozległemi zakończone placami, na których, 
zdarza się, że nawpółnaga i raptem ze snu o-


17
budzona ludność szuka ochrony i bezpieczeństwa.
 Rzeczpospolita Chylijska należy do najspokojniejszych i najlepiej rządzonych dawnych 
kolonij hiszpańskich, które dziś się wybiły na niepodległość. Publicyści przypisują tę 
niezwyczajną pomyślność umiarkowanym instytucyom, rozwiniętemu handlowi i 
zamożności, a my pozwalamy sobie powiedzieć, że do tego szczęścia przyczynia się wiele i 
sam kształt jeograficzny rzeczypospolitej, nie łatwo dający znaleźć punkt koncentracyi 
rewolucyom na tej długiej i ważkiej przestrzeni; bo co się tyczy ducha, usposobień, 
wyobrażeń i wszystkich wewnętrznych żywiołów, nie widzę aby Chylijczykowie mieli się w 
czemkolwiek różnić od swych sąsiadów i pobratymców, od których ich nierozdzielają ani 
obyczaje, ani religia, ani tradycye, ani język.
 Ludność rzeczypospolitej w całej tej rozległości nie przechodzi miliona dwóch kroć sto 
tysięcy mieszkańców, a mimo


18


to kraj ten musiał być podzielony na ośm prowincyj, trzydzieści kilka departamentów i 
sześćset kilkadziesiąt obwodów. — Najpołudniowszą z tych prowincyj stanowi piękna wyspa 
Chiloë i archipelag złożony z ośmdziesięciu kilku wysepek, które zdają się być szczytami 
Kordylierów zatapiających się w morzu. Mała i piękna grupa na oceanie Juan Fernandez 
sławna jest długim i samotnym pobytem Aleksandra Selkirk, służącego za typ Danielowi Foë, 
- do napisania nieśmiertelnego Robinsona Crusoë, który mimo swych kalwińsko-purytańskich 
doktryn, kołysze wyobraźnię dziecinną nauczając ufności w Bogu tylu chrześcijańskich 
pokoleń.


19

II.

Kiedy zmyliwszy swą drogę siedmdziesięcio-letni Diego Almagro po długim błąkaniu się w 
Tukomanii, rzucił pierwszy raz okiem z wierzchołka Andów ku tym wybrzeżom, Chylijska 
kraina zamieszkała przez najrozmaitsze pokolenia, nieprzedstawiała tej silnie uorganizowanej 
monarchicznej jedności, jak państwo meksykańskie lub Inkasów w Peru. Dzikie te pokolenia 
nieodrazu nauczyły się łączyć ku wspólnej obronie; wiele z nich znikło zupełnie zostawiając 
swe nazwiska rzekom lub niekiedy miastom; pozostała zaś po wsiach, w dwóch trzecich 
częściach północnych rzeczy pospolitej, pewna mie-


20


szanina Indiań z hiszpańskim kreolem, znana pod nazwą guasso, trudniąca się rolnictwem, 
chowem bydła lub rybołowstwem, i różniąca się mało w ubiorze i obyczajach od 
niezależnych mieszkańców pamp i Araukany.
 Na niewiele lat przed odkryciem stałego lądu południowej Ameryki, potęga Inkasów 
peruwiańskich doszła była najwyższego szczebla zamożności i chwały pod panowaniem 
Jupanqui, który słysząc o żyzności i bogactwach wzgórz i dolin Chilijskich wysłał na 
podbicie tej ziemi wodza swojego Chinchiruca (Czynczyruka). Po długiej i krwawej wojnie 
Peruwianie dotarli do rzeki Maule, na której brzegach szczątki ich szańców świadczą o 
dawnych granicach cesarstwa synów słońca. Lecz odległe te podboje oddzielone od państwa 
Inkasów obszerną nadmorską pustynią Atacama i wyniosłemi górami, zdaje się że prędko 
poszły w zapomnienie w domowych wojnach jakie zastał Pizaro w tym kraju.


21


Wspólnik przedsiebierstwa tego zdobywcy, Almagro, otrzymawszy od hiszpańskiego dworu 
starożytny tytuł kastylijski adelantado, i przyznanie wielkorządctwa nad dwiestu-milowym 
obszarem, który odkrywszy podbije, wybrał się na tę wyprawę. Ale mając do walczenia ze 
śniegami i mrozami Andów, utracił większą część swojego szczupłego wojska, i nie mogąc 
się utrzymać z tak małemi siłami w zdobytym przez siebie Copayapo, musiał się cofnąć do 
Peru, gdzie wmieszawszy się ze szczątkami swej armii do wojny domowej, pojmany przez 
Pizara na rusztowaniu życie utracił. — Wyprawę tę, która zaszła w roku 1535 można uważać 
za prawdziwe odkrycie Chili, jeżeli wraz z historyą nie policzemy rozpoznania jej brzegów, 
na piętnaście lat pierwiej przez Magellana, portugalczyka będącego w służbie Hiszpanii, który 
opłynąwszy ląd południowy nowego świata zostawił swe nazwisko sławnej cieśninie.


22


Po śmierci adelantady, Pizaro umyślił dalsze podboje i odkrycia na własną swą obrócić 
korzyść, i wybrał do tego przedsięwzięcia męża, który rozwinął wielki charakter i zdolności; 
był nim Don-Pedro de Valdivia, doświadczony żołnierz, obdarzony wielkim instynktem i 
przezornością w obieraniu punktów na zakładanie miast i kolonii. — Z liczbą żołnierzy, która 
nie przenosiła i dwiestu Hiszpanów, z armią posiłkową peruwiańską , z kobietami, dziećmi, 
mnichami kilku zakonów, udał się tą samą drogą co Almagro, ale w pomyślniejszej porze 
roku, wiodąc za sobą stada koni i liczne trzody owiec i rogatego bydła, które rozrodzeniem sie 
swoim dały początek jednemu z największych bogactw tej krainy. Valdivia wielkie odnosił 
zwycięztwa; i w 1541 zalożył miasto Santiago, naznaczając je za stolicę swojego 
wielkorządctwa. Metoda jego w rozkładzie, budowlach i urządzaniu kolonii, nad którą 
zastanawiać się nie będziemy, utrzy-


23


mała sie po dziś dzień w Ameryce. — Osiedlenie się to nad rzeką Mapacho, wśród bitnych 
pokoleń, wystawiało go na największe niebezpieczeństwa. Zwabił on do nowo wystawionej 
fortecy przedniejszych kacyków, i zostawiwszy komędę Alonzowi Monrroy, udał się sam na 
południe w sześdziesiąt koni dla rozpoznania nieprzyjaciół i kraju. Mapochinowie 
uwiadomieni o jego nieobecności, spalili miasto, zniszczyli nowo zasadzone ogrody, popalili 
żniwa i przypuścili straszny szturm do fortecy, gdzie przytrzymani Kacykowie mieli uczynić 
wewnętrzny rozruch; lecz Dona Inez de Zuarez, wyrwawszy nóż chwiejącemu sie w swym 
zamiarze mężowi, pomordowała wieźniów. Monrroy niechcąc znosić dłużej oblężenia 
wyszedł ze swoją konnicą w pole, i spotkawszy się tam z wracającym ze Swej wyprawy 
Waldivią, stanowcze nad Indianami odniósł zwycięztwo.
 Czujne to i pracowite życie zaczęło sie przykrzeć wielu Hiszpanom, którzy zmó-


24


wiwszy się, chcieli zabić wielkorządcę i powrócić do Peru. Szczęściem spisek ten wcześnie 
został odkryty, hersztowie przypłacili go życiem, a Valdiwia chcąc resztę 
nieukontentowanych uspokoić ponętą złota, wyprawił ich do nowo odkrytych kopalń na 
dolinie Zuilotta, gdzie wystawił fortecę i miasto. Siły jednakże jego codzień się bardziej 
osłabiały, i wyprawić musiał z prośbą o pomoc do Peru Alonza Monrroy i Pedra Mirandę, 
którzy po najciekawszych awanturach straciwszy w drodze wszystkich swych towarzyszy, 
dotarli nareszcie i skłonili wice króla Baca de Castro do posłania mu posiłków. Monrroy 
przyprowadził mu je lądem, a Don Juan Pastene w tymże samym czasie z daleka 
potężniejszemi wylądował w okolicach dzisiejszego Valpariso. Valdivia mógł dać cały 
rozwój swym olbrzymim pomysłom, polecając Juanowi Pastene rozpoznać brzegi aż do 
cieśniny Magiellańskiej, sam zaś postanowił zapewnić i utorować sobie lądową drogę


25


do Peru, i wystawił miasto Coquimbo, które od miejsca swego urodzenia w Estramadurze 
hiszpańskiej nazwał Serano, i które po dziś dzień obydwoma temi nazwiskami jest oznaczane. 
—
 Wkrótce i sam poczuł potrzebę udania się do Limy dla zniszczenia intryg przeciw sobie 
uknutych, lecz pierwiej zręczną polityką dotarłszy aż do rzeki Itaty, umiał pozyskać przyjaźń 
Promauków, jednego z najbitniejszych pokoleń, którzy odtąd stali się najwierniejszemi 
sprzymierzeńcami Hiszpanów. Przybywszy do Peru, Valdivia trafił na wojnę domową i dał 
przewagę obecnością swoją i talentami stronnictwu królewskiemu przeciw resztkom rodziny 
Pizarów; pozyskał więc nie tylko pełne potwierdzenie swej władzy, ale i ogromne wojenne 
amunicye, potrzebne przybory, przedmioty niezbędne do zaopatrzenia wzrastających miast i 
kolonii, i zabrał z sobą wszystkich żołnierzy zwyciężonego stronnictwa.
W nieobecności jego napadnięte przez


26


Indian Coquimbo z ziemią zrównane zostało, lecz zastępujący miejsce Valdivii, Villagran 
pomścił się tej klęski, i zburzone miasto polecił odbudować na nowo Franciszkowi Aguirre. 
Valdivia za powrotem puścił się ku Penco, ku rozpoznanym brzegom przez Pastanę, 
wybudował miasto Concepcion, lecz przez niewiadomość wybrał punkt zalewany morzem w 
czasie trzęsień ziemi, co dopiero w 1761 obraniem wzgórz pobliższych poprawionem zostało; 
nadto zbudował port Tulcahuano zasłoniony rozkoszną wyspą Quiriquina; lecz zarazem za 
przebyciem rzeki Bio-bio, postawił nogę na ziemi Araukańskiej i musiał rozpocząć szereg 
długich i morderczych wojen, spotkawszy się z najgroźniejszym nieprzyjacielem, jakiego 
potęga Hiszpańska mogła znaleźć w Ameryce.


27

III.

Pierwsze spotkanie się z Araukanami było nad rzeką Andalien, pod wodzą Ailliavilu; przyszli 
oni w pomoc w cztery tysiące tylko mieszkańcom Penco. Valdivia poznał na pierwszy rzut 
oka z kim ma do czynienia, i niebył od razu pewnym zwycięztwa. Straszne ich twarze, długie 
lance i stałość z jaką nieustraszenie wytrzymali pierwszy strzał muszkietów i atak nieznanej 
sobie konnicy, nie małe zrobiły wrażenie na Hiszpanach. Valdivia po kilkakroć razy w 
wielkim znajdywał się niebezpieczeństwie, zwłaszcza, gdy padł pod nim rumak ugodzony w 
głowę maczugą. Rzeź straszna trwała już od kilku godzin, kiedy od kuli karabinowej poległ 
Ailliavilu i Araukanie w najlepszym cofnęli się porządku, zostawiając pole bitwy Hiszpanom, 
którzy ich ścigać nieśmieli.
 Po śmierci zabitego nad brzegami An-


28


dalien wodza, został obrany najwyższym toki na walnej radzie czyli butako-yog, człowiek 
olbrzymiej postawy i mocy, ale lękliwy w rzeczywistości, chociaż lubiący się odgrażać i 
przechwalać, nazwany Lincoyan. Ten z tak potężnemi wyszedł w pole siłami, że przerażeni 
Hiszpanie schronili się do palisad, gdzie nowy toki nie miał serca ich atakować, i odstąpiwszy 
z pola bitwy, odprowadził w głąb kraju swe wojsko, które dla swych zatrudnień rozsypało się 
po chatach. Valdivia otrzymawszy pięćset koni świeżych posiłków z Peru, a nie spotkawszy 
nigdzie przeważnych sił nieprzyjaciela, lub drobne odnosząc zwycięztwa, sądził się panem 
uspokojonej Araukanii, i dostawszy się po za nią na południowe płaszczyzny, wybudował na 
cześć Karola V miasto Villa Imperial, a w pięknej dolinie Guadalanquen przy ujściu szerokiej 
rzeki i wspaniałej morskiej przystani gród, któremu od swego nazwiska dał miano Valdivii. 
—


29


 Wysłany od niego Adalarte dotarł do gór śnieżnych, gdzie bogate odkrył kopalnie złota, z 
czego korzystając Wielkorządca, założył tam miasto Villarica. Dla utrzymania zaś strasznych 
swych nieprzyjaciół w pokoju, popostawiał pomniejsze forteczki, z których najważniejszemi 
były Tucapel i Arauco. —

	Nie kontentując się temi obszarami, przeszedł Andy, podbił i włączył pod nazwiskiem 
wschodniego Chili prowincye Cujo i Tucoman, należące dziś do federacyi Rio de la Plata; 
nakoniec w dolinie Angol założył nowe miasto Frontera. Nie można się wydziwić czynności 
tego nadzwyczajnego męża; z armią swoją przelatywał z najwyższą szybkością góry, lasy i 
trzęsawiska, niosąc sam wszędzie pomoc atakowanym garnizonom, które może 
przedwcześnie rozsypał na takiej przestrzeni; lecz dopóki żył, umiał wszędzie utrzymać 
jedność i bezpieczeństwo. Zachowując dla siebie 2,500,000 franków dochodu, uposażył


30


i wzbogacił wszystkich swych towarzyszów broni i niezmierne skarby posłał do Madrytu, 
gdzie nieopisana radość była z jego odkryć i zwycięztw.
 Araukanie ze swej strony niedługo zostawali bezczynnie; sprzykrzyła się im fanfaronada i 
bojaźliwe odwłoki Linkoyana, polecili wiec staremu Kacykowi Kolokolo, który najwięcej 
przyczynił się do odebrania mu władzy, wybór nowego naczelnego toki. Ten wybór padł na 
walecznego Kaupolikana, jednego z hulmenów czyli naczelników podrzędnych pokoleń, i 
jednomyślnie przez cały naród został potwierdzony; Kaupolikan mianował swoim wice-toki 
Mariantu i natychmiast z ogromnem wojskiem, ruszył przeciw Hiszpanom. Wynalazł on 
nowy sposób wojowania, który mu się udawał szczęśliwie; formował on kolumny złożone z 
tysiąca ludzi, które szły do ataku jedna za drugą, i każda z nich rozbita lub znużona, 
rozsypując się, ustępowała miejsca następnej, a sama na no-


31


wo formowała się z tyłu, zajmując za innemi swą kolej, tak, że mała liczba Hiszpanów, mając 
zawsze do czynienia ześwieżem nieprzyjacielem, pod tym nie przerwanym naciskiem w 
końcu upadać musiała.
 Pierwszy jego napad był na uzbrojoną działami fortecę Arauco, gdzie z niewielu Hiszpanami 
walecznie się bronił dzień cały Francisco Reinoso, który napróżno kilka zrobiwszy wycieczek 
i straciwszy wielu ze swych towarzyszy, potrafił o północy konno z niedobitkami wymknąć 
się z szańców i dostać się do Puren, gdzie liczniejszy znajdował się garnizon. To samo w 
kilka dni później musiał uczynić ze czterdziestu ludźmi, komendant Tucapelu, a Araukanie 
zrujnowawszy obie fortece, obozowali wśród dymiących się palisad i budowli, oczekując na 
Valdivię, który niebawem nadciągnął.
 Adelantado chilijski spiesząc na prędce w pomoc swym napadniętym fortecom, zaledwie 
miał czas zebrać dwiestu Hiszpanów i pięć tysięcy sprzymierzonych


32


Indian; długo oba wojska patrzyły na siebie nie śmiejąc zetrzeć się ze sobą, aż nareszcie 
Mariantu, dowodzący lewem skrzydłem Araukańskiem, uderzył na prawe Hiszpańskie, 
którego wódz Babodilla został na placu. Kaupolikan uderzył na lewe, i bitwa stała się 
powszechną; pod strzałami dział padały szeregi Indian, rozsypywały się i formowały nanowo, 
i po strasznej rzezi już myślały ustępować z placu w zwyczajnym sobie porządku, gdy 
szesnastoletni Araukanin, nazwiskiem Lautaro, którego Valdivia wychował i trzymał przy 
sobie jako pazia, porwawszy lancę poskoczył ku swoim, i zapewniwszy ich, że Hiszpanie 
znużeni i prawie wszyscy ranni nie są w stanie walczyć już dłużej, krzyknął: za mną bracia, 
za mną! zwycięztwo wyciąga do nas ręce! — Tym przykładem ożywione kolumny 
Araukańskie wróciły do boju, i ostatnią nieprzyjaciołom zadały klęskę. Lautaro przed końcem 
bitwy kazał zająć wszystkie dro-


33


gi i przesmyki aby niedobitkom wszelki zamknąć odwrót; dwóch tylko sprzymierzonych 
Indian uciekło, Hiszpanie wszyscy wymordowani zostali, sam tylko Valdivia, chcący się 
wyspowiadać przed śmiercią, z kapelanem swoim dostał się do niewoli.
 Losem swojego dawnego pana poruszony Lautaro, chciał mu życie ocalić; już przychodziło 
do umowy, mocą której zobowiązywał się Valdivia z całem swem wojskiem wrócić do 
Europy, lecz jeden ze starych Kacyków porwawszy maczugę rozbił mu głowę wołając: „co za 
szaleństwo puszczać takiego nieprzyjaciela, który wydobywszy się z rąk naszych nie 
omieszkałby szydzić z swych przysiąg, a zarazem z naszej głupoty i łatwowierności. — Ciało 
jego i pojmanego z nim mnicha w kawałki rozszarpanem zostało. — Powieść, jakoby mu 
Indianie w garło roztopione lać mieli złoto, którego tak pragnął za życia, wierutną jest bajką, 
wymyśloną przez jakiegoś klasycznego baz-


34


gracza, a którą encyklopedyści francuzcy jako dramatyczną rozpowszechnili.

 Tak zginął roku 1553 jeden z najwaleczniejszych i najgenialniejszych zdobywców nowego 
świata, który poczciwszy i sumienniejszy od innych nie jest jednakże zupełnie wolny od 
zarzutów chciwości, a nawet i okrucieństwa.

 Mściwi Araukanie z kości Valdivii porobili piszczałki, a ucztę tryumfalną, która zarazem 
była naradą nad dalszemi wojennemi krokami, zdobiły piramidy z uciętych głów 
Hiszpańskich. Znakotmitsi Kacykowie postroili się w suknie zabitych, a Kaupolikan ubrany w 
zielone aksamitne szaty haftowane złotem, samego Adelantady biorąc za rękę Lautarę, 
przedstawił go zgromadzeniu jako bohatera, któremu Araukanie tak świetne winni 
zwycięztwo, i mimo młodocianego wieku, mianował go swoim namiestnikiem, oddając mu 
naczelne dowództwo nad osobnym oddziałem swojego wojska.


35


Wybór ten radośnemi został potwierdzony okrzykami.
 W upojeniu i przy nieznajomości przestrzeni globu ziemskiego, wielu radziło, aby ścigać 
wrogów aż do Hiszpanii, lecz stary Kolokolo wniósł przedewszystkiem poniszczenie fortec i 
miast, któremi Valdivia kraj ich opasał. To polecenie otrzymał Lautaro, wraz z obroną granic, 
gdyby nieprzyjaciele chcieli pomścić się swej klęski. Ruszył młodzieniec w pochód, i z 
właściwą sobie bystrością, obrał skały Mariguenu na założenie swego obozu, którędy był 
pewny, że Hiszpanie muszą przechodzić.
 Z rzeźi przy Tukapel ocalonych dwóch jedynie Indian sprzymierzonych dostało się do 
Concepcion ze straszną wieścią o zniszczeniu wojska i śmierci Adelantady, i Villagran objął 
natychmiast rządy kolonii, a zebrawszy ogromne siły sprzymierzonych i cokolwiek 
Hiszpanów, z siedmiu działami ruszył ku Biobio. W ważkim przesmyku spotkał oddział 
Arauka-


36


nów, którzy po krwawej trzygodzinnej walce, musieli cofnąć się do obozu Lautary, a za nimi 
pod obrany punkt Mariguenu podstąpił i Vallagran. Grad strzał i kamieni wysypał się na 
Hiszpanów i zaraz na początku bitwy młody wódz araukański, przywoławszy jednego z 
Kacyków Lencotona, rozkazał mu zabrać działa nieprzyjacielskie, bez których niemiał mu się 
nigdy pokazywać na oczy. Lecz widać, jak się wyraża polski poeta o Napoleonie, że z 
rozkazem dał mu i siłę wykonania, bo po dzielnem natarciu wszystkie siedm armat zabrane 
zostały. Lautaro wielkie odniósł zwycięstwo; samych Indian sprzymierzonych trzy tysiące 
zostało na placu. Villagran zwalony z konia o włos co niedostał się do niewoli, i reszta armii 
w najwyższym nieładzie przybyła do Concepcion. Szczęściem, w porcie tego miasta dwie 
naówczas znalazły się fregaty, na które Villagran wsadziwszy starców, kobiety i dzieci, kazał 
odwieźć do niedawno zało-


37


żonego Valpariso, a uzbroiwszy resztę mieszkańców i zasiliwszy niemi niedobitków swojego 
wojska, po zręcznym marszu, dostał się lądem do Santiago. — Lautaro zastał gród 
opuszczony i zrównał go z ziemią, zniszczywszy nawet ogrody i pola.
 Zwycięztwami Lautary pobudzony Kaupolikan, powziął myśl zuchwałą napaść na same 
Santjago; śmiałym marszem przeszedłszy całą przestrzeń między Biobią a Maule, nie mógł 
oprzeć się pokusie niszczenia krajów sprzymierzonych z wrogami Indian, których Araukanie 
bardziej nienawidzieli niżeli Hiszpanów, z czego Santjago skorzystało przygotowawszy się do 
obrony. Villagran ranny wysłał przeciw niemu synowca swojego, który napróżno trzy razy 
szturmował do Araukariskiego obozu, i oba wojska rozeszły się bez żadnych rzeczywistych 
korzyści.
 Następna kampania pomyślniejszą była dla Hiszpanów. Villagran odebrawszy posiłki z 
Lima, zmusił Kaupolikana


38


do odstąpienia od oblężenia Villa-imperial i Valdivii, odbudował Concepcion i napadł 
niespodziewanie nad ranem na obóz Lautary, który wychylając się za palisady dla 
rozpoznania nieprzyjaciela, przeszyty został na wśkróś strzałą, a towarzysze jego nie 
przyjmując ofiarowanego sobie przez Villagrana życia, zaparci w kąt obozu, wymordować się 
dali do ostatniego, położywszy trupem wielu nieprzyjaciół.
 Śmierć Lautary, którego wszyscy Hiszpańscy pisarze nazywają Anibalem Chilijskim, była 
przyczyną dla całej kolonii niesłychanej radości.


39

IV.

Po śmierci Valdivii, znaleziono jego testament. Miał on prawo, według udzielonych mu 
przywilejów, mianować swojego następcę, i naznaczył nim Hieronima Alderete, a w razie zaś 
jego śmierci Franciszka Aguirre, zdobywcę Tucomanii. Alderete znajdował się na ówczas w 
Europie, a zatem Aguirre sądził, iż rządy kolonii słusznie należały się jemu, lecz Villagran 
miał już władzę w ręku i przez wszystkie prawie miasta został uznany. Jednakże obaj 
współzawodnicy niechcąc zakłócać kraju będącego w niebezpieczeństwie, zdali się na sąd 
wicekróla Peru, który przyznał rządy tymczasowe Villagranowi ze skromnym tytułem 
corrigidora, aż do przyjazdu Alderety z Europy. — Alderete tymczasem został przyjęty 
najwspanialej w Madrycie, a gdy do dworu Hiszpańskiego do-


40


szła nieszczęśliwa wiadomość o porażce i śmierci Valdivii, Alderete mianowany adelantadem 
na jego miejsce, zyskawszy wielkie przywileje, amuniciję i posiłki z sześciuset żołnierzami, 
puścił się do Ameryki. Lecz na wielkie swoje nieszczęście zabrał z sobą siostrę, nawykłą do 
późna w nocy czytać w łóżku modne naówczas romanse, i ta usnąwszy przy książce podpaliła 
mu okręt. Adelantado, sądząc od razu niepodobnym wszelki ratunek z przyczyny blizkości 
prochów, kiedy wszystko jeszcze spało rzucił się na łódkę ze swym synem i trzema 
żołnierzami straż trzymającemi, i cichaczem odbił od okrętu, który niebawem wysadzony 
został w powietrze; a on sam dostawszy się zjedynemi z tej katastrofy ocalonemi 
towarzyszami do małej wysepki Taboga, w zatoce Panama, umarł tam ze zmartwienia.
 Wiadomość o tym strasznym przypadku wznowiła pretęsyę Franciszka Aguierry; lecz 
margrabia Canete vice-król


41


Peru przywołał go wraz z Villagranem do Limy dla rozstrzygnięcia sprawy, a Chilijskie rządy 
oddał tymczasem synowi swojemu Don Garcia Hurtado de Mendozaj, i chcąc skończeniem 
wojny uświetnić imię swej rodziny, potężne wyprawił z nim siły, składające się po większej 
części z wytrawnych żołnierzy, osiwiałych w długich peruwiańskich wojnach. Mendoza 
zabrawszy piechotę na dziesięć okrętów, wylądował na puste brzegi po raz drugi zniszczonej 
Concepcion w jesieni, to jest w miesiącu kwietniu roku 1557; lecz czując się 
bezpieczniejszym na poblizkiej wyspie Quinquina, przeniósł się tam ze swoją armią, a 
oczekując przebycia lądem wysłanej mu kawaleryi pod wodzą Don Garcii Raman, wszedł z 
Araukanami w umowy, ofiarując im pokój przez poselstwo, które oni uprzejmie przyjęli.
 Mendoza przed nadejściem wiosny, korzystając z siedmio-miesięcznego par-lamentowania, 
wystawił tymczasem for-


42


tecę na górze Pinto, o czem dowiedziawszy się Kaupolikan, przypuścił do niej szturm; 
Araukanie już nawet wdarli się byli za wały, lecz przypatrując się z wyspy Quiriquina 
Hiszpanie, przyszli w pomoc tym szańcom, i Kaupolikan wzięty w dwa ognie cofnąć się 
musiał.
 Mendoza doczekawszy się dwóch tysięcy świeżego żołnierza i wysłanej mu kawalerii, 
umyślił próbować szczęścia w samejże krainie Araukanów. Mimo tego Kaupolikan 
niezwyczajny stawił mu opór. Usiłowaniem Indian było, aby uniknąć armatnich strzałów, 
zmieszać się jak najprędzej z nieprzyjacielem i równemi walczyć siłami, a w pierwszej walnej 
bitwie dzicy wytrzymawszy na swych lancach atak kawaleryi, złamali i zmieszali szyk 
Hiszpański, i taktyka Europejska odniosło zwycięztwo jedynie użytą w swem miejscu i czasie 
rezerwą; Kaupolikan jednakże zdołał się cofnąć w porządku.
 Araukanie ciężkiemi wówczas dotkię-


43


ci byli nieszczęściami; długa wojna zaniedbaniem rolnictwa sprowadziła im głód, nadto 
Hiszpanie ze środkowej Ameryki sprowadzili im ospę, i wśród niedostępnych lasów 
wymierali tysiącami; pomimo to nie opuściła ich dawna energia, bo gdy Mendoza pojmanemu 
Kacykowi Galvarino kazał uciąć obie ręce i puścił go do domu dla przerażenia Indian, biedny 
kaleka przebiegając swoją krainę i świadcząc o okrucieństwie Hiszpanów, kobiety nawet 
zapalił zemstą, i rzucono się na wrogów z większą jeszcze zaciętością, ale bez porządku i 
rozwagi, co było przyczyną strasznej klęski; wielu Kacyków pojmanych, zostało 
obwieszonych, między niemi i Galvarino, który chociaż bez rąk, chciał uczestniczyć w tej 
nieszczęśliwej wyprawie. —
	Mendoza odbudował dawne poniszczone fortece i założył nową, którą od imienia swej 
rodziny nazwał Canete, oddając ją pod komendę Don-Alonza Reinoso, który za kilka, dawniej 
odniesio-


44


nych porażek, najstraszniejszą zemstą pałał przeciw Kaupolikanowi. Wódz ten Araukański 
napadłszy i zniszczywszy nadsyłane posiłki przez Mendozę nowo założonej kolonii, obiegł ją 
w końcu z wielkiemi siłami; lecz z przyczyny licznej artylerii niemogąc jej dobyć, odstąpił na 
chwilę, posławszy do Canóte pewnego kacyka nazwiskiem Prań, który udając dezertera, 
wpuszczony został do fortecy. Prań spostrzegł że Hiszpanie najczujniejsi w nocy mieli 
zwyczaj spoczywać w południe, umyślił tedy urządzić atak na miasto o tej godzinie. Lecz 
miał nieroztropność zaufać ochrzczonemu Indianinowi Andresillo, który w istocie otworzył 
bramy Araukanom, lecz te zaparte zostały zaraz przez Hiszpanów po wpuszczeniu pewnej 
liczby Indian, którą otoczywszy natychmiast wymordowała piechota. Kartaczami rozsypano 
pozostałych pod bramami, a wypadająca Kawalerya, reszcie najstraszniejszą zadała klęskę. 
Napróżno Reinoso kazał między tru-



45


pami szukać Kaupolikana, a dowiedziawszy się, że wódz ten z dziesięcią towarzyszami 
nieodstępującemi go nigdy schronił się w poblizkie bagna, kazał go otoczyć i pojmał po 
zaciętej obronie. Natenczas żona Araukanina, która zwykła była z nim dzielić wszystkie 
niebezpieczeństwa, rzucając mu w oczy oderwane od swych piersi ssące dziecko zawołała: 
„Masz tchórzu! nie umiałeś umrzeć, niczego nie chcę, coby mi po tobie miało zostać i ciebie 
przypominało."
 Mściwy Reinoso skazał jeńca swojego na wbicie na pal, bez odwołania się do Mendozy. 
„Niebędziesz miał Jenerale, rzekł Kaupolikan, wielkiego owocu z mojej śmierci; większą 
tylko zemstą zapalisz mój naród, który bynajmniej nie straci odwagi losem nieszczęśliwego 
wodza swojego; znajdzie on tysiące lepszych odemnie Kaupolikanów. Poszlij mnie do 
Hiszpanii, niech ja zobaczę twojego króla, i niech go się spytam, czy onby inaczej postępował 
na mojem miejscu, gdy-


46


by kraj mu powierzony, zagrożonym został w niepodległości." — A poznawszy nieugiętą 
wolę Reinosy, zapragnął umrzeć Chrześcianinem, i odebrawszy potrzebną naukę od kapelana 
i Sakrament upragniony, z odwagą wszedł na rusztowanie. Lecz widząc kata murzyna 
zbliżającego się do niego, dawna Araukańska obudziła się w nim duma, i kopnąwszy go nogą 
zrzucił go na ziemię wołając: niemaż między wami człowieka, i niemacież miecza, aby mi 
odebrać życie! postępowanie takie nie jest sprawiedliwością ale podłą zemstą:" Lecz 
uspokojony przez kapłana z rezygnacią poddał się okrutnej śmierci, której sami Hiszpanie nie 
mogli przebaczyć Alonzowi Reinose.
 Syn Kaupolikana został ogłoszonym najwyższym toki sprzemierzonych Indian; z początku 
płacił on Hiszpanom śmierć ojca strasznemi klęskami, lecz zbity w końcu odebrał sam sobie 
życie, aby niedostać się w ich ręce, i Mendoza o-


47


detchnął po raz pierwszy. Odbudowawszy na nowo miasto Concepcion, puścił się na 
rozpoznanie nowych krain i dotarł do Indian nazwanych Konkos, którzy za radą Araukanów, 
ukrywszy się w lasach wysłali do Mendozy, łachmanami okryte poselstwo, z kilkoma 
koszami lichych owoców i kilkoma jaszczurkami, ofiarując mu niby to co kraj ich ma 
najdroższego. Zapytani ambasadorowie czy niema u nich złota, odprzysięgli się tego metalu, 
który odkryty w ich kraju byłby się stał przyczyną ich niewoli lub zguby. — Hiszpanie 
śmiejąc się z ubogiego podarunku chcieli wrócić do Valdivii, lecz Mendoza nie dał się 
oszukać tej udanej pokorze, i zmusiwszy ambasadorów zostać przewodnikami, puścił się dalej 
ze swem wojskiem; a zaprowadzony w ogromne bagna i zarosłe, gdzie Indianie od, niego 
uciec potrafili, byłby zginął z głodu wśród pustyni, gdyby był przypadkiem nie dotarł do 
morza i nieodkrył Archipelagu Chiloi. Uprzejmie


48


przyjęty i hojnie we wszystko zaopatrzony przez dzikich, którzy dotąd o Europejczykach nie 
słyszeli, wrócił brzegiem oceanu do Villa-imperial, założywszy po drodze Osorno, bogate w 
miny złota, a dzisiaj i w liczne fabryki.
 Mendoza zajął się potem podbiciem płaszczyzn będących, za Andami, które do dziś dnia 
zachowały jego nazwisko, i jako prowincya należą do federacyjnej rzeczypospolity Rio de la 
Plata. Lecz z Europy nadeszły wiadomości przez Buenos-Ayres. Don Garcia Hurtado de 
Mendoza w nagrodę swych zasług mianowany na miejscu swego Ojca, wice-królem Peru, a 
sędziwy Villagran został z woli Filipa drugiego adelantadem Chilijskim.
	Mimo pamiętnej klęski Araukanów pod Quipeo, gdzie wszyscy ich starzy poginęli 
bohaterowie, wojna się wznowiła z dawną zaciętością. Najwyższym toki obrany został 
Antiquenu, który zburzył na nowo Tukapel i założoną przez


49


Mendozę Canete, i straszny zadał cios Hiszpanom; Pedro Villagran został na placu pod 
Mariguenu, w temże samem miejscu, gdzie Lautaro niegdyś zwyciężył jego ojca. — Stary 
Villagran niemógł przeżyć tej klęski i zakończył swe czynne i niezmordowane życie roku 
1563, a jego miejsce jako wielkorządca zajął Don Rodrigo de Quiroga.

V.

Opór tego kraju mającego kilkanaście mil długości a kilka szerokości, i to opór państwu, 
które na ówczas światu całemu groziło podbojem, wzbudziło najwyższy podziw a nawet i 
admiracyę. Kastylijska młodzież z zapałem rzuciła się dla zmierzenia się z nieprzyjacielem, 
którego godnym sądziła siebie. Na dworze wtedy cesarskim znajdował młody Bask


50


Don Alonzo d’Erciila’y Zuimiga urodzony w 1533, syn znakomitego szlachcica a będący 
paziem królewicza, który później panował jako Filip II. Towarzyszył on panu swojemu we 
wszystkich podróżach, i jak sam powiada, znał Europę od Szląska do Lizbony. Właśnie 
znajdował się na ślubie Filipa z Marją Angielską w Londynie, kiedy się poznał z Alderetem 
mianowanym adelantadem Chilijskim, który go zabrał z sobą do Ameryki. W czasie pożaru 
okrętu musiał być jednym z trzech ocalonych żołnierzy, bo powiada wyraźnie.
en compańia
Del nuovo capitan y adelantado
Gaminé desde Londres el dia
Que le deje en Tabogo sepullado
	„I w towarzystwie nowego wodza i adelantady podróżowałem z Londynu, aż do chwili 
kiedym go zostawił pogrzebanego w Taboga.”
	Z Panamy dostał się do Limy, a ztamtąd z Don Garcia de Mendoza do Chili,


51


i w siedmiu walnych uczestniczył bitwach. W wyprawie która się skończyła odkryciem 
archipelagu Chiloë z dziesięciu ludźmi dotarł najdalej, i datę swojego wylądowania, na 
najodleglejszej z wysepek wyciął na korze dębu, 1558 r. ostatniego lutego, o drugiej przed 
wieczorem — wróciwszy do Villa-imperial zastał tam wiadomość, że Karol V złożył koronę i 
że jego pan Filip II został Królem Hiszpańskim. Dla uczczenia tego pamiętnego wypadku 
Mendoza wyprawił turnieje, na których walczył Ercilla z drugim kawalerem; lecz obaj 
zapaśnicy zapaliwszy się, z udanego boju przyszli do takiej zaciętości, że pokruszywszy lance 
porwali się do szpad, i powstał wielki tumult; wszystko co żyło dobyło broni bez zdania sobie 
sprawy przeciw komu i naco; Mendoza z trudem uspokoiwszy to zamieszanie aresztował obu 
przeciwników, i dla dania przykładu prawem wojennem już wydał był rozkaz ścięcia 
obydwóch, lecz upamiętawszy się


52


i przekonawszy, że obaj do siebie żadnej nie mieli nienawiści, i że rzecz ta cała zaszła 
przypadkowo, cofnął swój wyrok i skazał obydwóch na wygnanie. - Ercilla wrócił do Peru, i 
odbywszy świetną kampanię w Venezuli popłynął do Europy i bawił czas niejaki w Pradze 
jako szambelan Rudolfa II, a nie wiele zyskawszy w tej służbie, zamieszkał ostatecznie w 
Madrycie. Żył on z lichej zapomogi, którą mu król Filip udzielił. Spotkanie się tego monarchy 
z dawnym swoim dworzaninem było dosyć dziwne. Ercilla ze wzruszenia dwóch słów 
przemówić niemógł, a król po chwili milczenia rzekł ze zwykłą sobie krwią zimną: „Don 
Alonzo, rozmówmy się na piśmie, bo ustnie temu rady niedamy.” — Ercilla na starość oddał 
się gorącej pobożności i umarł nie wiadomo ani gdzie ani kiedy.
 Był to największy wielbiciel Araukanów, których chwałę uwiecznił w poemacie mającym 
trzydzieści siedem pieśni, pisanych oktawami, jak Orland lub Je-


53


rozolima Wyzwolona. Język tego utworu jest ładny i wspaniały; uważany on był naiwnie 
przez współczesnych za hiszpańską Illiadę. Cerwantes, Araukanę Ercilli dosyć wychwalić nie 
może, a Voltaire okrzyczał ją jedną z najklasyczniejszych epopei. Jest to w samej rzeczy 
niesłychanie zajmująca książka, ale jej wartość i interes stanowi sam przedmiot i pełne ognia 
uwielbienie i miłość poety dla tego dzikiego ludu. To dzieło jak każda porządna historya 
zaczyna się od szczegółowego opisu kraju, a co do wypadków lub charakterów osób, na włos 
jeden nieodstępuje od rzeczywistości; i autor w przedmowie swojej wzywa na świadectwo 
wszystkich co niegdyś byli w Chili i walczyli z Araukanami, że ściśle trzymał się prawdy. 
Kreśląc tylko sielankowe miłostki lub niestety mitologiczne widzenia, broniąc sławy Dydony 
przeciw Wirgiliuszowi, nie na najszczególniejszą puszcza się fantazię. Jest to dobra historya, 
mimo rymów i oktaw


54


pisana prozą, jako mówią ludzie śmiertelni.
 Po trudach dziennych, w obozach rymował on swój poemat nocami na kawałeczkach 
zbieranych papierów, a niekiedy na skórze zabitego barana, na cholewach lub rękawiczkach. 
Miał przytem rozum, żadnych innych po sobie nie zostawić poezyj. O Mendozie wspomina 
tylko gdzie musi, czy to przez pamięć jego okrucieństw nad Araukanami, czy też że nie mógł 
mu przebaczyć skazanie swoje na śmierć i wypędzenie z Chili. Przemożna rodzina żywo 
poczuła tę obrazę, i zapomnienie jego na starość przez dwór, możnaby przypisać w części jej 
niechęci. O wbiciu na pal Kaupolikana ze zgrozą się wyraża, i klnie się, że gdyby był 
naówczas w Canéte, ta egzekucia nie byłaby nigdy przyszła do skutku. Szlachetne te jego 
uczucia wyrażane z energią i życiem nie małe robią na czytelniku wrażenie.

 Santisteban y Osorio inny poeta ro-


55


dem z Leonu, o którym tyle tylko wiemy co sam o sobie pisze, wydał drugą Araukanę, i zdaje 
się że także należy do naocznych świadków tej wojny. Najciekawszym jest ustępach gdzie 
mówi o Ercilli jako o prawdziwym bohaterze i nieustraszonym żołnierzu, co się zgadza i z 
innemi świadectwami.
Don Pedro de Oria wydał Arauco domada, (Araukania upokorzona) na cześć Mendozy, aby 
naprawić zapomnienie o nim Ercilli. Poemat ten rzadki bardzo, raz jeden tylko był drukowany 
a może już więcej i nie będzie nigdy, nie wielkiej wcale jest on wartości. —
 Łatwo się domyśleć, że jeżeli literatura hiszpańska w tym przedmiocie wydała trzy poemata 
epopeiczne, bogaty teatr madrycki bezczynnym nie został. Lecz osłoniony protekcyą Filipa 
IV, który sam składał dramatyczne sztuki, nie miał już tej niezależności co śpiewak i żołnierz 
o którymyśmy mówili. Ercilla jednakże zdobył już był dla Araukany


56


admiracyę, której nic osłabić nie mogło, odkrył on wzniosłą stronę tych obrońców 
niepodległości i rodzinnej ziemi; jednakże nie Kaupolikan i Lautaro byli bohaterami utworów 
teatralnych, ale przemilczany przez niego Don Garcia Hurtado de Mendoza, i dramatycy 
trzymali się biografii tego wodza przez Suareza Figuerba napisanej.
 Najznakomitszą jest sztuka Lope de Vegi, której dał tytuł ten sam co Ona swojemu 
poematowi, to jest Arauco domado. Trudno sobie wyobrazić wspanialszą fantazję, 
czarowniejsze obrazy, liryczniejszy polot, doskonalsze przeprowadzenie scen i charakterów, 
jak te które Lope w swym dramacie rozwinął, a które do najwspanialszych utworów tego 
poety należy. Wprowadził on Ercillę bijącego w bęben i wiodącego Hiszpanów do boju.
 Druga sztuka: Hazańas del marguis de Cańete jest zbiorowem dziełem największych pisarzy, 
z pierwszej połowy XVII


57


wieku. Alarcon, Guilen de Castro, Golvara, Mira de Mesena, Belmonte i czterech innych 
składało się na ten dramat; każdy z nich po kilka scen ułożył, i jak się łatwo domyśleć, 
rozsnuty on jest szczególniej pod względem tonu i stylu, ale nie oceniony w pojedynczych 
ustępach. Kończy on się żalem Mendozy nad okrótną śmiercią Kaupolikana, i wódz ten 
skazuje na ścięcie Don Alonza Reinoso, za to, że bez jego wiedzy śmiał się dopuścić tak 
samowolnej srogości.
 W przedmowie do tego dramatu, która jest Ludwika Belmonte ciekawy znalazłem szczegół, 
„kiedym był w Lima w 1605, mówi on, słyszałem opowiadającego kapitana, że jeden z 
naszych dezerterów, który uciekł do barbarzyńców, doradzał im, aby, zdobywszy na placu 
boju, tyle broni palnej po Hiszpanach, obrócili ją na swoją korzyść obiecując ich nauczyć 
użycia prochu. Natychmiast Araukanie przeszyli go strzałami oskarżając, że chce ich porobić 
tchórzami i ode-


58


brać im ufność we własne ich dłonie któremi dotąd bronili ojczyzny.”

VI.

Niechcąc robić dłuższej przedmowy od samego dzieła, poprzestaję na klasycznym ustępie tej 
pierwszej Araukańskiej wojny, która z rozmaitem szczęściem blizko lat sto się utrzymywała 
aż do zawartego traktatu roku 1640, w Guillen. Obie strony potrzebowały pokoju po 
strasznym rozlewie krwi, po ciągłem paleniu i odbudowywaniu miast Concepcion, Valdivia, 
Villarica, Puren i Chilian. Już Filip III za rządów Xaraquemady wysłał był do Araukany 
Ludwika Valdivię dla rozpoczęcia umów, któreby może i przyszły do skutku, gdyby w tym 
czasie pewna Hiszpanka, nie nawróciwszy na wiarę Chrześciańską żony dwóch córek i


59


kilka nałożnic Ankanamona, najwyższego toki, nie była z niemi uciekła do Santiago.
 Mocą pokoju zawartego w Quillen, Bio-bio rzeka stała się granicą Araukanów i posiadłości 
hiszpańskich, fortece Arauco i Paikavi zostały opuszczone przez Europejczyków, a 
missyonarze uzyskali wolność apostołowania pomiędzy Indianami; lecz ten pokój trwał tylko 
lat piętnaście.
 Anglicy i Holendrzy krążyli często przy Chilijskich brzegach dla wejścia w stosunki z 
Araukanami. Admirał Bruwer wylądował nawet do Chiloë, którą czas jakiś trzymał w 
posiadaniu i umarł tamże, a Harckmans, po próżnych wysileniach, nie potrafiwszy 
przyprowadzić dzikich do zerwania pokoju, opuścił te brzegi.
 Jezuici dostawszy się w środek kraju wybudowali kilka miasteczek, a w codziennem stykaniu 
się z Hiszpanami rosły nieukontentowania, i w 1655 r. Araukarie porwawszy się do broni 
zburzyli


60


Colcura, San Rosendo, San Kristoval, Estancia del Rey i Arauco i zadali wielką klęskę pod 
Yumbel gubernatorowi Don Antonio D’Acuńa.
 Wojna ta trwała aż do 1724 roku, w którym zawarty został pokój w Negrete na tych samych 
warunkach co Quilenski, i dwa razy jeszcze w końcu zeszłego wieku odnawiały się boje. 
Traktatem w Santiago, Araukanie pozyskali pozwolenie utrzymywania przy rządzie 
Chilijskim reprezentanta swoich interesów, a czyliby dziś jeszcze rezydent ten w stolicy 
istniał, nie wiadomo mi wcale.
 Doprowadziwszy nasz przegląd historyczny do dzisiejszej epoki pozostawiamy szanownemu 
ziomkowi naszemu skreślenie stanu teraźniejszego tego bitnego narodu, który wiekowemi 
walkami umiał z taką stałością i heroizmem utrzymać niepodległość swoją.
Paryż 10-go lutego 1859.


61

ARAUKANIA I JEJ MIESZKAŃCY.
Gdyby nie harmonijne dźwięki szlachetnego poety, który wolał opiewać tryumf nieprzyjaciół 
z którym walczył niżeli sypać pochwały i pochlebiać dumnemu zdobywcy, jakieby dziś 
pozostały wspomnienia tych pamiętnych wypadków, które, w wieku XVI-ym rozwinęły się w 
tym ścieśnionym zakącie, zamieszkałym i teraz przez tych walecznych Indian, nazwanych 
Araukanami. I w istocie, w żadnej części Ameryki nieutrzymywała się z większą energią i 
wytrwałością ta olbrzymia wojna, która Kortezom i Pizarom rozwarła drzwi do pałacu 
Montezumy i Atahualpy, a ludzkości otworzyła świat nowy i nową epokę. Jeżeli podbój tych 
państw rozległych rzeczywiste-


62


ścią swoją przewyższył najbujniejsze zmyślenia heroicznych czasów, wojna w Chili, ten 
epizod wzniosłej i świetnej epopei rozpoczęty przez nieśmiertelnego genueńczyka w porcie 
Palos, uderzony niemocą, wstrzymał się o pierś barbarzyńców; i ani wysoka taktyka militarna 
zdobywców, ani pioruny tych narzędzi śmierci, budzące przerażenie w dzikich, ani zręczna 
chytrość wytrawnej ich polityki, nie zdołały schylić karków niezwalczonych synów 
Araukańskich lasów.
 A jeżeli się udało Hiszpanom na niektórych forteczkach zatknąć znaki panowania, naród 
Araukański nie przestał być niezależnym, i z pokolenia do pokolenia przesyłać chwałę swych 
przodków, nabytą w tych bojach.
 Z jakiem upragnieniem podróżny lud ten, który po dziś dzień dochowując swój starożytny 
charakter i dzikie obyczaje, wznosi swe czoło przeciw chrześcijaństwu, nastawiając z gór 
swych groźne lance; idzie nie bez uszanowania nawiedzać i oglądać własnemi oczyma te 
miejsca i deptać te pola bitew pamiętnych Mariguenu, Tukapel lub Lumaku, gdzie 
Kastylijskie sztandary blask swój straciły, i ze wspomnieniem podziwu poznać


63


potomków Lautarów, Kolokolów, Kaupolikauów, którzy takiem uwielbieniem niegdyś zdołali 
natchnąć pierś poety i napełnić uszanowaniem wszystkich wojowników.
 Lecz inne uczucie i inne myśli budzi widok tych stron w sercu cywilizowanego chilijczyka 
kochającego swoją ojczyznę. — Widząc on tę szybkość z jaką w niej wzrasta bogactwo, 
porządek i oświata, dziwi się, że w łonie tego prześlicznego kraju który doszedł do 
samodzielnej niezależności, żyje garstka dzikich ludzi, obcych Bożemu światłu 
chrześcijaństwa. Wie on, że inna krew płynie w jego żyłach, inny ogień płonie w jego duszy; 
lecz jako dziecię tegoż samego stałego lądu, tychże samych gór i wybrzeży chciałby 
wyciągnąć dłonie do walecznych swych braci, a ci odpychają jego słowa, nie ufają jego 
uczuciom, mają w podejrzeniu jego cywilizacyę i nie wierzą jego Bogu. — Wie on jak wiele 
zależy dla przyszłości ukochanego Chili na skupieniu wszystkich sił fizycznych i moralnych, 
na zrównaniu prawodawstwa i obyczajów, na ułatwieniu wszystkich dróg i kommunikacyj, 
jednem słowem, na postawieniu całego narodu w stanie


64


aby mógł działać jak działa mąż silny, czynny i mądry, a z boleścią widzi to Chili rozdzielone 
przez upór tej garstki pogan nieprzyjaznych cywilizacyi i pogrążonych w ciemnościach 
barbarzyństwa.
 Kto z takiemi myślami i z takiem uczuciem przebiega ziemię Indian chilijskich, ma do 
studiowania najpierw: położenie fizyczne i naturę kraju zajmowanego przez nich; powtóre, 
stan moralny w jakim się dzisiaj znajdują, ich zwyczaje i obyczaje; po trzecie przyczyny które 
stoją na przeszkodzie ich oświeceniu, jak również środki jakie powinna przedsięwziąść 
rzeczpospolita Chilijska, aby ich do narodowej sprowadzić jedności.
 Postanowiłem sobie roztrząsnąć te trzy założenia w następujących trzech częściach 
niniejszego dzieła.


65

CZĘŚĆ I.

Położenie fizyczne i natura kraju zamieszkałego przez Araukanów.

Aby przyjść do wyobrażenia jasnego i ściśle określonego o położeniu fizycznem i naturze 
Araukańskiej ziemi, potrzeba zrobić szybki i lekki rzut oka na południowe prowincje 
rzeczypospolitej, wpośród których rzeczone ziemie znajdują się zawarte. —
 Punkt z którego najwidoczniejszą jest konfiguracya tego kraju i zkąd nieledwie jednem 
wejrzeniem można ogarnąć całą rozmitość kształtów i barw tych szczytów, płaszczyzn i 
pagórków,


66


jest właśnie to wzniosłe wybrzeże Chakabuko, na którego wierzchołku zabłysła po raz 
pierwszy jutrzenka niepodległości Chilijskiej. —
 Od tego wybrzeża ku południowi ciągną się w raz z południkiem miejscowym trzy 
równoległe pasma ziemi, różne od siebie w swym kształcie.
 Środkowe pasmo jest szeroką płaszczyzną, zamkniętą między dwoma łańcuchami gór, jak 
międzymorze jakie w pośród dwóch stałych lądów. — Łańcuch będący po prawej stronie, 
nazwany pospolicie Kordylierami wybrzeża, składa się najpowszechniej z zaokrąglonych 
granitowych pagórków, niskich a spłaszczonych, których kształt niepewny, podobny jest do 
morskich bałwanów, kiedy po gwałtownej burzy ocean uspokajać zaczyna. Po lewej zaś 
stronie rozciąga się łańcuch Andów, których ściany są strome i wyskakujące, wyłomy skał 
nagłe i częste, boki upstrzone pokładami w różnobarwne wstęgi, a szczyty gubiące się w 
sferach odwiecznego śniegu.
 W miarę jak te trzy pasma postępują razem ku południowi, wszystkie trzy pochylają się 
zarówno, i w tym spadku dostarczają wielkiej roz-


67


maitości, godnej uwagi naturalisty, tak pod względem roślinności, która je odziewa, jak i pod 
względem mineralnej przyrody.
 Położenie jakie sobie wybrała ludna stolica rzeczypospolitej aby zasiąśdź szeroko, jest 
najpiękniejszą częścią pośredniej płaszczyzny, która wznosi się w tem miejscu na 667 łokci 
(*) nad poziomem morza, której pola okoliczne wymagają sztuki i przemysłu, aby przez 
siedm miesięcy w roku mogły zaopatrzyć potrzeby stolicy.
 Na horyzoncie tego miasta, Kordyliera wybrzeżna, zielona na wiosnę, dochodzi wysokości 
1100 łokci nad poziom morza, gdy tymczasem szczyty Andów sędziwe śniegiem który je 
pokrywa, wznoszą się na 4,000 łokci, i w swych niedostępnych wierzchołkach ukrywają 
resztki starodawnych wulkanów.
 Zaledwie przestąpim sławne pola Maypo, gdy dwa pasma gór zaczynają zbliżać się ku sobie, 
i o kilka mil z tamtąd obejmują płaszczyznę swemi majestatycznemi ramionami. Lecz 
nieopodal od wąwozu Paine płaszczyzna odzyskuje swoją sze-

(*) Varas, łokieć Madrycki 83 ½ centymentów, blizko 3 stopy polskie.


68


rokość i całą bujność swojej przyrody, i podobniejszą jest do niezmiernego ogrodu 
otoczonego wspaniałemi wzgórzami, niżeli do pojedynczo rozrzuconych własności, na które 
się dzieli.
 Dochodząc do szybko płynącej rzeki Kahapual, gdzie podróżnego zatrzymuje smutne 
wspomnienie na pamiętnych polach Rankagna, płaszczyzna wznosi się na 50 łokci nad 
poziom morza, i przedstawia mało rozmaitości w łańcuchach wzgórz, które ją otaczają. Tylko 
na wierzchu Andów, gdzie słaba i zmniejszająca się roślinność graniczy z obumarłą sferą 
śniegów, pokazuje się wazka wstęga cyprysów, które swym widokiem smutnym i grobowym, 
a razem malowniczemi kształtami i swą barwą ciemną, przypominają pasmo jodeł na Alpach i 
Pireneach, gdy tymczasem, o mil kilka odległości na pokładach Kordylierów wybrzeżnycb, 
zielieni się palma i kaktus w swych kształtach tak kapryśnych i rozmaitych, przedstawiając 
wegetacją tropikalnej sfery.
 Między dwiema temi ostatecznościami roślinności, cudna płaszczyzna postępuje swą drogą; 
wzgórza ogradzające ją zdają się uciekać jedne


69


od drugich, i wzrok się upaja barwami pól ożywionych uprawą.
 Dochodziemy do małego miasteczka Rengo, ocienionego lasem drzew owocowych, i jo za 
nim po raz drugi ścieśnia się dolina i ucina nagle niewielkim pagórkiem.
 To miejsce, nazwane wąwozem Regolemo, jest jedynem, gdzie ta płaszczyzna środkowa 
znajduje się całkiem zamkniętą; od brzegów Cliakabuko aż do Chiloë, jest to jedyne jej 
przecięcie. Ta wyniosłość poprzeczna wznosi się najwięcej od 30 do 40 łokci nad poziom 
doliny. Przypatrzywszy się z blizka jej przyrodzie, z natury pokładów rozpoznać można, że 
jest ramieniem Andów, oddzielonem od rodzinnego łańcucha, biorącem kierunek północno-
zachodni; bo w swych Wzgórzach zbliżających się ku Kordylierom okazuje swe różnobarwne 
pokłady.
 U stóp tej wyniosłości zaczyna nanowo rozszerzać się płaszczyzna, i w swym biegu z 
północy na południe nachyla się nieznacznie: w miejscu gdzie Andy zwracają się ku 
wschodowi, łańcuch wzgórz granitowych puszcza się drogą prze-


70


ciwną, jak gdyby się chciał oddalić od dotychczasowych swoich towarzyszy.
 Na jakie mil trzydzieści ciągną się liczne i ludne osady, a dolna zaczyna mieć równy, 
jednostajny poziom, i daje wejście w swe łono niezliczonym rzekom i potokom.
 Nie doszedłszy do brzegów rzeki Maule, już płaszczyzna dochodzi od 8 do 10 mil 
szerokości, i w jej ognisku, pola Lirkay i Kaucha Rayada wznoszą się zaledwie 120 łokci nad 
powierzchnią morza. Wyniosła góra Deskabezado (bez głowy) ze swym śnieżnym szczytem, 
dziwnie odbija od skromnych Kordylierów wybrzeża, pełnych kopalni złota, ale w tem 
miejscu, ani te góry, ani sameż Andy, nie dochodzą wysokości Kordylierów północy.
 W tem miejscu znajdują się niektóre punkta przeznaczone zwrócić na siebie szczególniejszą 
uwagę, nie tylko naturalisty i podróżnika zakochanego w pięknościach przyrody, ale zarazem 
dziejopisarza i polityka. Tu zatrzymał się pochód zdobywczy Inkasów, poprzedzający daleko 
głośniejsze podboje. Na tych polach, które dzisiaj uprawa zajęła, gdzie sztuka zdaje się 
współnbie-


71


gać z naturą, aby bogactwami swojemi okryć te obszary, żegluga większą jeszcze rodzi 
zamożność; niezliczona liczba rzek, jezior i zdrojów, formuje wielkie ścieki wraz z głęboką i 
bystrą rzeką Maule, która rzuca swe wody w miejscu, gdzie tworzy port bezpieczny na 
Oceanie. Niedaleko od ujścia tej rzeki, wznosi swe piękne wieże nowe miasto Talka, 
przeznaczone z czasem stać się jednem z najpotężniejszych w rzeczypospolitej.
 Od tego miejsca zaczyna się rozróżniać w całej rozciągłości południowego Chili od morza aż 
do linii rozdziału wód, którą tworzą Andy, i w całej swej szerokości aż do Chiloë, pięć lub 
sześć rozmaitych pasów przyrody, które odróżniają się nie tylko swojem położeniem, 
wzniosłością i kształtem zewnętrznym, ale zarazem klimatem, roślinnością i płodami natury.
 Do studiów jeografii fizycznej tego tak żywo zajmującego kraju, ważną jest niesłychanie 
rzeczą umieć odróżnić od siebie te pasy, i pojedynczo zastanowić się nad nimi. Ich właśnie 
opisanie da nam pierwszy zarys fizyczny całej krainy Araukańskiej, w jej położeniu i 
stosunku do sąsiednich prowincyj.


72


 Pierwszym z tych pasów, najniższym, jest samo wybrzeże Oceanu. Rozległe łąki przy 
ujściach rzek, massy piasku w szerokich i jednostajnych mieliznach, opłókiwanych morzem 
rzadko kiedy spokojnem; gdzieniegdzie majestatyczne skały okryte drzewami, i cudne 
wzgórza i wzniesienia, które biegną w kształtach amfiteatrów za zarysami drobnych odnóg i 
przystani, i to jest charakter tego pięknego pasu, bogatego w rozmaite płody.
 Bezpośrednio, za tą dolną krainą, której kręte kontury zależą od nieregularności brzegów 
Oceanu, wzdłuż niej idzie pas drugi, znany pod nazwiskiem gór nadbrzeżnych. Zawiera on w 
sobie zachodnie pochyłości gór pierwszych i drobne na nich płaszczyzny, rozciągające się na 
ich wierzchołkach, i w części na pochyłościach wschodnich. Cały ten pas okryty jest gajami i 
duże-mi lasami, które z przyczyny dobrego gatunku drzewa i blizkości portów, są wielkiej 
wagi dla handlu i wystawione na prędkie zniszczenie.
 Za temi górami pokazuje się nowy pas tychże samych wyniosłości w pochyleniu wschodnich 
Kordylierów wybrzeżnych; w części ogołocony zu-


73


pełnie z drzew; składa się on z małych pagórków, nizkich i płaskich, pokrytych warstwami 
różnobarwnej ziemi, nie tylko płodnej, ale obfitej w miny i miejsca gdzie się płócze złoto.
 Następuje potem płasczyzna środkowa, która stanowi pas czwarty, nieledwie tak nizki jak 
pierwszy, i jest to prawdziwa pampa (step) Chilijska, na której nigdy nie rosły drzewa 
zdobiące wzgórza nadbrzeżne, i gdzie tylko w północnej części napotykać można cierniowe 
krzewiny, resztki starożytnej i rodzimej roślinności tych stron.
 U stóp łańcucha Andów zaczyna się pas piąty, sąsiedni stepowi, który mieszkańcy 
południowi zwykli nazywać górami Andów (montana de los Andes), których wysokość 
dochodzi do 1,200 łokci po nad poziom morza. Jest to wstęga nieprzerwana gęstych lasów, 
podobna do tych, jakie rosną po nadbrzeżnych górach i składająca się z drzew tegoż samego 
gatunku.
 Ta wstęga lasów graniczy z tą taśmą cyprysów, o której wyżej mówiłem, i dochodzi do 
miejsc obumarłych i pustych, gdzie nikną wszelkie drzewa i zarośla, i gdzie na szczytach 
nigdy nie topnieją śniegi.


74


 Jednem słowem: jedno wybrzeże, jedna linia szczytów śnieżnych, dwa pasma gór i jedna 
pampa czyli step na środkowej płasczyznie, jest owe piec pasów szerokich i równoległych, 
zamkniętych między linią Andów i brzegami Oceanu spokojnego, i stanowiących Chilijską 
ziemię we wszystkich jej południowych prowincjach.
 Skoro tylko przejdziemy rzekę Maulę, środkowa płasczyzna otwiera nam się tak szeroko, że 
o mil kilka znajdujemy się w obszernym stepie, któryby nam przypominał pampas Buenos-
Ayres, gdyby nas nie ostrzegały po jednej stronie łańcuchy gór śnieżnych Chillanu, a po 
drugiej różnobarwne wzgórza, że się znajdujemy na dolinie, którą wciąż od Chakabuko 
postępujem.
 Ta płasczyzna zaczyna przybierać wejrzenie smutne i jednostajne. Cały jej nich i życie składa 
się z małej liczby folwarków i osad niedawno założonych, które zdają się walczyć z tą 
pustynią. Częste i ulewne deszcze są bezwątpienia przyczyną niedbałości mieszkańców; na 
nie rachując, w czasie wiosny i lata zostawiają swe pola uprawne wśród posuchy bez żadnych 
irygacyj, i to wśród licznych i ogromnych rzek, któ-


75


re wpółnocnych prowincyach stałyby się źródłem nieobliczonych bogactw.
 Dwa Chillany ze swemi nudnościami, od 10,000 do 12,000 dusz, stanowią ostatnie dwie 
wielkie osady tej doliny. Rozłożyste palmy i pomarańcze poblizkiego rozdołu Ytata świadczą, 
że pod tą strefą szczęśliwy klimat Chili nie doświadcza mrozów. Ciężka zima jest wypchniętą 
na szczyty Kordylierów, po za wał świerków i cyprysów, i nie odważy się nigdy zstępować na 
dolinę, posyłając tam tylko kiedy niekiedy swe rzęsiste deszcze i gwałtowne burze.
 W tem miejscu dolina nie wznosi się nad poziom brzegów Mauli, i taki przedstawia obszar 
od wschodu na zachód, że patrząc od stóp Andów, zaledwie dostrzedz można góry zachodu, 
osłonione zwykle wyziewem gęstym i purpurowym w widnokręgu.
 O mil 30 od tego miejsca spotykamy piękną kaskadę rzeki Laya, prawdziwą Niagarę 
Chilijską, która była świadkiem tylu napadów dzikich Araukanów, a jest dzisiaj 
niewyczerpanem źródłem poetycznych natchnień dla Chilijczyka. Tu szerokość płasczyzny 
przechodzi mil 20; na za-


76


chód zamykają ją ze swemi złoconemi szczytami miasta Yumbel i San-Cristobal, ocienione 
gęstemi lasami. Rozsiane kamienie, lawy i żużle, ogromne szmaty popiołu i żwiru skał 
poblizkich, stopione i złączone z cymentem czarnym i twardym, stanowią w środku tego 
obszaru zwierzchni pokład, silny i wulkaniczny, w którym szeroka rzeka Laya majestatyczne 
usłała sobie łoże; w pośrodku tej płasczyzny rzuca się ona w przepaść, wznosząc obłoki mgły 
zafarbowane pięknem i barwami tęczy, a bladej zieloności myrty i laury ocieniają zwilżone 
jej brzegi.
 Naprzeciw tej kaskady, wulkan Antuko bucha wiecznym swym płomieniem; olbrzymi jego 
ostrokręg, błyszczący dziwną białością u spodu, czernieje w wierzchu na tle śnieżnych 
szczytów góry Belludo; piękne jezioro, z którego wypływa bystra rzeka Laya w półkole 
okrąża posady wulkanu i rzuca swe błękitne i spienione wody na czarne i roztopione lawy, 
płynące ze strasznego krateru, wzniesione o 3,300 łokci nad poziom Oceanu (*).

(*) 2 marca o godzinie dziesiątej umieściłem mój barometr na wierzchu wulkanu o 100 łokci 
od krateru; barometr


77


 Z brzegu tego krateru, podróżny obejmuje okiem cały łańcuch Andów ku południowi aż do 
wulkanu Villarica, a ku północy do kordylierów Chillanu i Talki. Wyspa Laya, które to 
nazwisko daje się niezmiernej płasczyznie, zamkniętej między tą rzeką a rzeką Biobio — 
przedstawia się jako powierzchnia spokojnego jeziora; i ztamtąd ku południowi widne są już 
ziemie Araukańskie, a ku północy nowego Tukapel i płasczyzny bez żadnego widnokręgu.
 Tu jeden z mieszkańców brzegów Elby, gdy resztki nieprzyjaciół świętej sprawy wolności 
rozproszone zostały i rozogniły wściekłość okrutnego Pehuenche, patrząc na ten 
majestatyczny obraz natury, wyrzekł te słowa: „Co za piękne pola, których żaden widnokrąg 
nie kończy; co za ogromną liczbę pracowitego ludu będą one mogły wyżywić, jeżeli może za 
pół wieku tę tajemniczą i poważną ciszę, która jednemu tylko poecie może się podobać, 
zastąpi czynność pełna ruchu i życia pracowitych osad.” (*)

zniżył się o 55l,4 m. m., gdy termometr pokazywał 13,9°; niebo było pogodne i niezakryte, 
mocny wiatr dmuchał od zachodu.

(*) Poeppig. Reise in Chili, Peru etc. 1827—1833, tom 1.


78


 U stóp tego wulkanu Antuko i brzegiem wspomnionego jeziora, przechodzi droga 
niesłychanej wagi dla obu stron Kordylierów. Ta droga rozpoznana po raz pierwszy przed 40-
tu laty przez wielce zasłużonego jenerała Cruz, w wyprawie jego na Buenos-Ayres; tędy 
posuwały swe napady bandy Pehuenchów, które były prawdziwym postrachem osad 
sąsiednich. Głębokie ślady kopyt końskich pozostały do dziś dnia na twardej skorupie 
wulkanu, który napróźno stara się zamykać drogę ich okrutnym napadom. Tym traktem, 
wolnym dziś od wszelkiej obawy, przechodzi lud z Antuko, z nowego Tukapel i z Los 
Anjeles, aby szukać soli w warzelniach, znajdujących się o cztery dni drogi, na wschodniej 
pochyłości Andów.
	Droga ta rzadko kiedy się wznosi i rzadko kiedy schodzi, lecz grunt jej twardy i 
chropowaty przykry jest dla koni, i wstrzymuje nieraz najdzielniejszego rumaka. O sześć mil 
po za wulkanem i górą Belludo, idzie linja rozdziału wód, grzbietem Kordylierów Pichachen, 
które zaledwie się wznoszą na 2,440 łokci po nad poziom mo-


79


rza (*). Wierzchołek tej góry jest zawsze nagi na wiosnę, i tak spalony posuchą jak szczyty 
Kordylierów Huasko i Kopiako; lecz we wszystkich dolinach i rozdołach poblizkich piękna 
zieleni się pasza, rozwijająca życie koczujące i pasterskie.
	Pod górą Pichachen znajduje się małe, błotniste jezioro, a na pochyleniu ku rzece 
Mankol, w pięknej dolinie, napotykamy gorące kąpiele; rzeka ta połączona z rzeką Tukuman, 
wpada do nierozeznanej jeszcze Nauguen, gubiącej się na stepach Patagonii.
	O kilka mil od linii rozdziału wód Pichachen, w miesiącu styczniu, zakładają swoje 
targowiska Pichnenchowie, lud pasterski i wojowniczy, osłabiony w ostatnich swych 
wycieczkach przeciw Pinchejra, zredukowany do kilku pokoleń, których naczelnik Humane 
szuka i pragnie zachować przyjaźń z Chilijczykami, kontentując się

(*) 1 Marca o 8½ zrana na wierzchołku Kordylierów Pichachen: — barometr 597,65 m. m., 
termometr 8° — niebo pogodne i jasne. Tego samego o 9tej zrana obserwacye robione w 
Coquimbo przez don Luis Troncoso wskazywały: — barometr 760,00 m. m. , termometr 21°


80


małym podatkiem ze zboża, jaki zwykła płacić ludność udająca się na drugą stronę, szukając 
soli, na jego ziemiach.
 W kilku dniach pośpiesznego marszu, te pokolenia mogą się dostać do małej osady Arauko, a 
ztamtąd, dniem jednym pochodu, dotrzeć do wiosek wyspy Laya, siejąc przestrach po całej 
dolinie aż do miast Chillan i Nacimiento. Tąż samą drogą, cywilizacya chilijska może 
wywrzeć swój wpływ przeważny na wszystkie pokolenia indyjskie drugiej strony, i 
wprowadzić między nich Chrześcijaństwo i oświatę. Tędy zarazem kiedyś znajdzie się 
najkrótsza droga do Buenos-Ayres, która wzmocni stosunek tych dwóch rzeczypospolitych. 
Tym przesmykiem na końcu, między wulkanem Antuko i Kordylierą Pichachen, naznaczona 
jest granica cywilizacyi i barbarzyństwa, ukształcenia i dziczy, i punkt, przeznaczony grać 
wielką rolę w przyszłości amerykańskiej.
	Niemniej interesującym jest kraj, który się rozciąga od wodospadu rzeki Laya ku 
wybrzeżom. Przechodząc płasczyznę koło starodawnej fortecy zburzonej po kilkakroć i dziś 
powstającej z swych ruin, i koło osady Yumbel, spostrzegamy pierw-


81


sze wzgórza, bez drzew, pokryte w części ziemią kolorową, a w części wysłane winnicami i 
zasianem polem. Największa wysokość, do jakiej one dochodzą, jest zaledwie 300 łokci po 
nad poziom morza. Lecz w miarę jak się zbliżają ku wybrzeżom, ich widok zaczyna się 
urozmaicać; z początku ozdabiają się bukietami drzew, później na wschód małemi 
mieszkaniami, wioskami i nowemi folwarkami, a ku morzu lasami drzew liściastych.
	W tej części przetrwały najdawniejsze miejsca do płókania złota od czasów Valdivii, i 
tam właśnie w nachyleniu ku południowi wije się szeroka i majestatyczna rzeka Biobio, 
płynąca wolno i poważnie ku zachodowi, okwiecona roślinnością miłą i bujną. Tam znajduje 
się także Rere ze swoim dzwonem złotym, Gualqui, Floridas i niezliczone mnóztwo małych 
posiadłości, które chociaż drobne, ożywiają te strony, jak gdyby były najbardziej zaludnione.
	Nakoniec zstępując brzegiem Biobio ku starożytnemu grodowi Concepcion, 
obejmujemy jednym rzutem oka i ujścia rzeki i dwie piękne zatoki San-Vicente i Talkahuano 
z górzystym swem


82


przylądkiem Gualqui i sławną wyspą Quiriquina.
 Na brzegu tej ostatniej zatoki leży w ruinach nieszczęśliwe miasto Penco, pierwsza kolebka 
chrześcijaństwa w południowem Chili, miasto, którem się niegdyś tak pysznili pierwsi stron 
tych zdobywcy. Mała forteczka z zamkiem, opłókiwana jest rozhukanemi bałwanami, i kilka 
rodzin rybackich wznosi swe szałasy wśród ruin starożytnych świątyń i pałaców, gdy 
tymczasem stolica tej prowincyi, dziedziczka tej dawnej osady, odradza się po raz drugi na 
tym ruchomym gruncie, odsunięta na trzy mile od owej zatoki.
 Oddalając się ztamtąd ku południowi od tych płasczyzn gór i Kordylierów, znajdujemy się na 
klassycznej ziemi Araukanii, ze wspomnieniami przeszłości, na tych brzegach, które opiewał 
wielki Ercilla.
 Ta sama natura, te same pagórki, płasczyzna i też same góry postępują ciągle bez zmienienia 
swego kierunku, kształtów i widoku. Góry jednakże pokazują się bardziej ścieśnione, bardziej 
ciągłe, a dolina zmywana nieustającemi deszczami, nie traci nigdy swych barw i zieloności 
wio-


83


sennej. Łańcuch wulkanów Antuko, Villarica, Huenahme i Kalbuco, panuje po nad nią.
 Dziś już nie Biobio stanowi granicę między krajem niezależnych Indyan a ziemiami 
zostającemi pod rządem Chilijskim. Od pamiętnych traktatów rządu hiszpańskiego z 
Araukanami, granica ta od strony wybrzeży usunęła się na mil 30. Wzgórza Andalkan, tak 
sławne czynami Lautaro, forteca Arauco, pamiętna chytrością starego Kolokolo, i aż do 
okolic Tukapel, w którego ruinach rosną dęby liczące już dwa wieki, wszystko to należy do 
chrześcijan. W górnej tylko części na pochyleniu ku Biobio, pozostały niektóre posiadłości 
Indyan.
 Tukapel zatem, Nicimiento i Sta Barbara, mogą się dziś uważać jako przednie straże 
cywilizazyi Chilijskiej, a kraj cały ztamtąd aż do rzeki Cruce jest w ręku Indyan, więcej jak 
1,000 mil kwadratowych (to jest 2 stopnie szerokości i 2 stopnie długości jeograficznej) 
ziemi, która się nigdy nie poddała jarzmu rządu stałego, od pamiętnego zniszczenia siedmiu 
miast w początkach siedmnastego wieku aż do dzisiaj.
 Aby dać ogólne wyobrażenie tego kraju zam-


84


kniętego między rzeką Biobio i rzeką Valdivia, dosyć jest powiedzieć, że trzy pasy ziemi, za 
któremi idziemy od Hakabuco, przecinają go, ze wszystkiemi kształtami, jakeśmy je opisali, i 
że cała różnica, jaka się tu znajduje, pochodzi z częstych deszczów w tej szerokości 
jeograficznej, również, jak i z jednego nachylenia się wszystkich tych części; a zatem, brzeg 
morza, dwa łańcuchy gór, dwa łańcuchy Kordylierów i Pampa pośrodkowa, jest zewnętrznym 
kształtem tych posiadłości indyjskich.
 Wielka liczba źródeł i jezior, które powstają wśród gęstych lasów nadbrzeżnej Kordyliery, 
ścieka prosto do morza, formując przy ujściu szerokie rzeki, ale małej głębi i małej bystrości. 
Najznakomitsze z nich, są: Araquete Carampangue, Lembu, Paycavi, Lleullen, Tirua, Budi i 
Quenle.
 Drugie takie wody wypływające z Kordylierów wybrzeżnych, płyną na pochyłości 
wschodniej tegoż łańcucha, rozsiane po płasczyznie wschodniej środkowej pampy. Tam łączą 
się one z niezliczonemi rzekami i strugami, z których jedne mają początek na szczytach i w 
jeziorach


85


wyniosłych Andów, albo na podgórzu tegoż pasma.
 Nikt nie zna dotąd ani ich liczby, ani ich ramion, ani ich nazwisk; to tylko można 
powiedzieć, że wszystkie, nim przejdą łańcuch Kordylierów nadbrzeżnych, który jak ogromna 
grobla bieg ich wstrzymuje, aby się dostać do morza, muszą się złączyć z trzema wielkiemi 
rzekami: Biobio, Cauten (rzeka cesarska) i Tolten, rzekami piewszego rzędu, spławnemi od 
wyniosłości pośrodkowycb równin, i które służyć będą kiedyś za drogi handlowe i nosić do 
morza obfite plony płasczyzn i pasu podgórskiego.
 Piękne i pod każdym względem ciekawe są dwa łańcuchy gór, o których mówiliśmy, że 
przebiegają te ziemie, jedne w pasie Kordylierów nadbrzeżnych, a drugie pod Andami. 
Najpospolitszem drzewem w tych stronach, na całej tej przestrzeni, jest buk (fagus Dobeji, 
Mirbel; Faustrales, Poeppig). To drzewo, niemniej okazałe jak dęby nad brzegami Dniepru, 
dochodzi na Andach do 80 stóp wysokości, jego pień gruby a prosty do połowy wzrostu 
ogołocony jest z gałęzi. Ważny ten materjał, według Poeppiga, równa się co do wartości 
dębom angielskim i


86


północnej Ameryki. Towarzyszem jego nieodstępnym, jak gdyby te dwa drzewa były 
bliźniętami, jest ciężki i twardy Rauli {Fagus procera, Poeppig); obaj do połowy swej 
wysokości są najczęściej upstrzone niezliczoną liczbą roślin pasożytnych i pnących się. Obok 
niego rozciąga swe gałęzie ciemnozielony laur pachnący (Laurelia aromatica, Yus., Laurelia 
dentata, Bert.), malowniczy gatunek lauru z wiotkiemi i elastycznemi liściami (Laurus 
linguae, Hooc), piękny peumo z purpurowemi jagodami, i rozmaite rodzaje mirtów, tak 
różnych co do formy i wzrostu, jak do wycięcia i rozkładu liści, kwiatu i owoców. Lecz nad 
wszystko zachwyca przyjemną swą wonią, która się rozlewa po obszernych brzegach tych 
rzek luna (escallonia thyrsoidea), której kwiat biały i obfity i różowa kora odbijają najmilej 
dla oka przy drobnych i zielonych listkach.
 U stóp i pod zasłoną tej roślinności silnej i bujnej rośnie inna i delikatniejsza, która 
potrzebuje opieki jej potężnych gałęzi; tu znajduje się wielka liczba pięknej i jasnej 
leszczyny, błyszczącej żywo zielonością liści, jako też i ślicznych kształtem owoców, 
rosnących gronami i rozmaitą


87


barwą upstrzonych; obok niej rośnie cynamon (drimis hilensis) z gałęziami swojemi 
horyzontalnie i symetrycznie ułożonemi, z liściem prostym, grubym i błyszczącym. Pomiędzy 
niemi połyskuje i okręca się najpiękniejsza z roślin pnących się Copique z purpurowym swym 
kwiatem, gdy tymczasem z po pod największej gęstwiny wyglądają blade liście wrzosu i 
tysiące rodzajów ziela, które w swem łonie nie ukrywa żadnej truciznowej rośliny, żadnej 
gadziny ni węża niebezpiecznego ludziom.
 Nakoniec dla dopełnienia tego obrazu gór Araukańskich, muszę oddać, że w którąkolwiek 
stronę chciałbym się zwrócić, w środek tych lasów, spotykam wszędzie miejsca niepodobne 
do przebycia, gdzie wszystkie drzewa, krzewy i rośliny są tak poplątane i powiązane 
czołgającem się zielskiem liano i trzcinami, że wszystko to tworzy niekształtną massę żywej, 
gęstej i stłoczonej razem wegetacyi. Wszędzie tam z wierzchołków najwyższych drzew, wiszą 
jak postronki niezliczone łodygi giętkiego boques, które są podobne do lin okrętowych. - 
Niektóre z tych roślin kołyszą się z wiatrem, drugie zaś wyprężone, zda-


88


ją się przywiązywać dumne wierzchołki drzew do ziemi z której wyrosły. Najobfitsza ze 
wszystkich i najbardziej obarczona coligiies jest trzcina z wysmukłemi liściami, z której 
waleczny Araukanin robi straszne swe lance, i głębszy, wysmuklejszy i delikatniejszy od niej 
quite, którego ważkie listki i cieniutkie gałązki służą bydłu za paszę; pasza wysoka, pasza 
wzniosła, liściasta, pnąca się na wysokie dęby i laury, jakby w tej bogatej i bujnej roślinności 
najdrobniejsze zielska stawały się drzewami.
 Za tą gęstą massą i trzęsawiskami pełnemi trzcin, w wyższej części Kordylierów i pod 
wzniosłem podgórzem Andów wznosi się wysmukła i olbrzymia sosna z owocowemi 
szyszkami; jest to sławna Araukania; jej pień ma do 100 stóp wysokości, jest tak prosty i 
równy jak najwyższy maszt okrętu, silny, nieruchomy i pionowy jak marmurowa kolumna 
starożytnej świątyni. Jej półkulista korona, równą swoją częścią wzniesiona ku górze a kulistą 
ku dołowi, w ciągłym jest ruchu oddalając i zbliżając bezustannie od siebie swe pokrzywione 
gałęzie, z których każda podwójną lub poczwórną kończy się łodygą, jakby


89


palcami potężnej ręki. — Na tych gałęziach horyzontalnego wierzchołka drzewa, dojrzewają 
te szyszki, będące prawdziwym chlebem Jndian, który im hojna dostarcza natura.
 Takiemi to są te sławne góry, które przecinają dwóma niezmiernemi łańcuchami całą ziemię 
indyjską, od Biobio aż do Valdivii. Jeden z nich, jak mówiłem, który ciągnie się wzgórzami 
najwyższemi Kordylierów nadbrzeżnych, jest prawdziwą linią wałów i zasieków naturalnych, 
które przecinają wszelką komunikacyę płaszczyzny środkowej z dolinami i osadami 
wybrzeży. Od tego łańcucha, bieżącego z długością jeograficzną, którego część najbardziej 
ściśnięta a zarazem najbardziej błotnista znajduje się na płaskowzgórzach tych 
wspomnionych Kordylierów, oddzielają się niektóre gałęzie pokryte lasami, które ciągną się 
ku brzegom morza, i które są tak trudne do przebycia jak ich łańcuch główny. —
 Dwie są gałęzie poprzeczne gór, które najwięcej przyczyniają się do przeszkodzenia 
komunikacyom wybrzeżnym; jedna z nich rozciąga się między rzeką Tirua i rzeką Cesarską 
na pół drogi między Concepcion i Valdivia, i znana jest pod


90


nazwiskiem gór Tirua; druga, między rzekami Quenle i Lingue, o kilka mil od rzek 
valdiwijskich. Trzecia miała istnieć wczasach zdobycia Chili między fortecą Arauco i starem 
Tukapel, jak to nam dochowały dawne podania; ale te góry straciły swój charakter dziki i 
zachowały tylko małe gaje i pastwiska łatwe do przebycia, od czasów kiedy ta część kraju 
dostała się pod panowanie chrześcijańskie.
 W tej części zachodniej, jest zatem: łańcuch gór nieprzebytych idący z północy na południe 
między wybrzeżem a wyższą Pampą, i dwa lub trzy poprzeczne drugiego rzędu, które 
dochodzą do morza, przecinając całą krainę nadbrzeżną.
 Większa część ludności indyjskiej znajduje się osiedlona tak u podnóża gór w płaszczyźnie 
środkowej, jako też i na wybrzeżach, na przestrzeniach między górami i morzem, z tą tylko 
różnicą, że kiedy między indianami Llanudos, to jest płaszczyzny, komunikacje są łatwe, 
szybkie i przecięte tylko biegiem rzek, posiadłości indian Costenos są przecięte łańcuchami 
poprzecznemi i rzekami szerszemi i głębszemi, niżeli na płaszczyźnie.


91


	Z tego cośmy powiedzieli, łatwo jest zobaczyć, jakie są drogi i kommunikacye 
naturalne, dla powiązania między sobą różnych części krainy indyjskiej, i którędy mogą pójść 
te, które kiedyś sztuka naznaczy, aby wprowadzić i ustalić ostatecznie cywilizacyę między 
temi mieszkańcami.
	Na pierwszem miejscu należy położyć, dwie drogi poprzeczne łączące płaszczyznę z 
wybrzeżami, a temi są naturalnie: doliny dwóch rzek największych, Cesarskiej i Tolten. Te 
doliny roztwarte i powiększej części uprawne, zawierają w sobie liczne ludności indyjskie, i 
najgłówniejszem wejściem do tych dwóch dróg, jest miejsce gdzie rzeka Cauten powiększona 
napływnikami i rzeką De Las Damas przechodzi najniższą część Kordylierów nadbrzeżnych, i 
gdzie Hiszpanie, którzy tyle mieli zręczności do wybierania najwłaściwszych punktów do 
zakładania miast, rzucili fundamenta tego, które miało być stolicą tych ziem, i której dali 
nazwisko swojego cesarza, Karola V-go.
	Do tych dwóch dróg głównych, które sama natura wskazuje, dodać należy kilka, które 
sztuka aczkolwiek jeszcze w kolebce, w lat kilka po


92


zdobyciu otworzyła. Jedną z nich, najbezpieczniejszą, jest ta co prowadzi od fortecy Arauco 
do Santa Juana, druga, zaledwie podobna do przebycia, idzie z starego Tukapel do Aujeles, 
przechodząc przez sławne góry sosnowe (pinales). Inne idą prosto z Tukapel do Puren, a inne 
przechodzą przez rzeki Llaullen i Badi.
 O to są drogi i komunikacye między wschodem i zachodem, między górną równiną a 
wybrzeżami. Przejdźmy teraz do dróg idących z południkiem, które łączą z sobą różne części 
Araukauii na całej długości od Biobio do Valdivii.
 Dwie są te drogi: jedna z nich idzie równiną, a druga w sąsiedztwie morza; jedna się nazywa 
drogą Pampy, druga traktatem wybrzeża; zacznijmy od tej ostatniej.
 Zaczyna się ona od San Pedro małej wioski leżącej naprzeciw Conception i idzie aż do 
prześlicznego wybrzeża Colcura, na którego skrętach napotykany exploatacye kopalni węgla i 
wielkie budowle z machinami i młynami, znaczną ludność i zasiane pola. Do jego odnogi 
zawijają często okręta dla handlu mąką, drzewem i węglami. Z tamtąd, idzie droga temże 
samem wy-


93


brzeżem, które według Ercilli, dzieli:
„Krainę Andalikańską od żyznych dolin i granic Araukanskich.”
 Wybrzeża sławne oporem jakie stawił zuchwały Lautaro wojskom Villagrana, który 
dowiedziawszy się o nieszczęśliwej klęsce zadanej na równinach Tukapel, opuścił te miejsca 
aby pospieszył pomścić się śmierci Valdivii. Ten brzeg i dzisiaj jeszcze nosi nazwisko wzgórz 
Villagrany, i pokazuje się nam w tymże samym kształcie, w jakim go maluje poeta.
...„Nie zła jest droga, która idzie w górę;
Lecz wszędzie zresztą, otwarte przepaście.
Zdała na zachód widne blizkie morze
Co falą bije w kamieniste łomy,
A zaś na wierzchu wzniosłego wybrzeża,
Które się spłaszcza na strzał karabinu
Wzgórze jest całe w koło uwieńczone
Potężnem wojskiem walecznego wroga...”
 Z tych brzegów schodziemy na szeroką dolinę, która nas swojemi nadmorskiemi piaskami 
prowadzi do brzegu Carampangue, którego nazwisko przypomina podróżnemu inne czasy i 
inne wypadki.


94


 Po drugiej stronie tej rzeki, u stóp pagórka Colocolo, stoi prawie nietknięta forteca Arauko z 
swemi zasiekami, fossami i murem, skupiająca niegdyś w swem wnętrzu ludność 
chrześciańską, która dziś rozsypana po za jej wałami, żyje wolna od obawy przed indianami, 
niemającemi ani jednego szałasu w tych stronach. W progu tej fortecy czytałem napis na 
kamieniu, który czas i kopyta końskie zniszczyły już w części.
A. H. Y. G. DE. D. Y. Os
Ng So R.do LAMb DEDC. ARLOg
DE LAS DESPANAS. Y DELASYND
YGdo DIVAN. ENRYQVE SCA Bo
DEL ORDEN DE SANTYAGO REE
DYF YGO ESTA PLACA Y SV Mr
BALLY. A + ENLOSAN. 1628.
 W innej części dziedzińca, w zapomnianym kącie, znalazłem lwa kastylijskiego wykutego na 
kamieniu, który blizko przez dwa wieki budził przestrach i uszanowanie, kiedy jaśniał nad 
główną bramą fortecy.
 Od tego miejsca jest od 15 do 17 mil do starego Tukapel i dwie idą różne drogi, lecz obie


95


oddalają się od brzegów z przyczyny wielkiego przylądka, rozciągającego się blizko na mil 
siedm na zachód. Obie te drogi przechodzą lasy lumów, peumów i buków, ale po większej 
części zniszczone i zastąpione pięknemi łąkami i ornemi polami, należącemi do mieszkańców 
chrześciańskich. Między niemi, szczególniej ku wybrzeżom, znajduje się wiele posiadłości 
indyjskich puszczone tylko wdzierżawę chrześcianom. Nie można wiedzieć z pewnością jaka 
jest ludność tej krainy od Arauco aż do rzeki Lembu i od morza aż do gór; lecz całą tę ziemię 
można uważać za należącą do rzeczypospolitej, chociaż ludność jest pomieszana, i rzeka 
Lembu stanowi prawdziwą granicę indian niezależnych.
 Z tych dwóch wspomnianych dróg, jedna bardziej oddala się od wybrzeży i znana jest pod 
nazwiskiem drogi rzek; jest ona więcej równą, więcej otwartą, i zaledwie przecina ją kilka 
jarów, któremi płyną potoki spływające z gór i formujące dwie rzeki: Quapo i Lembu. Prawie 
żadnych mieszkań nie ma na tej drodze od strony gór. Drugi trakt jest szerszy, ale bardziej 
poprzecinany jarami, przechodzi rzeką Qua-


96


po, z kąd mała oddziela się dróżka ujściem Lembu, w której sąsiedztwie żyje wiele rodzin 
indyjskich i chrześciańskich. Przy samem morzu ta rzeka tworzy małą przystali, mającą pięć, 
siedm i dziesięć sążni głębokości (według mappy Fitzeroy), jak się zdaje jest (o miejsce 
bardzo dogodne na założenie osady, klóraby z czasem dojść mogła do wielkiej zamożności.
 O milę od starego Tukapel widne jest płaskowzgórze zielone i wysokie, panujące nad 
okolicznemi dolinami, i u stóp jego kręta rzeka Tukapel toczy swe jasne i kryształowe wody. 
— Na wierzchołku tego płaskowzgórza bieli się zdaleka nowy klasztor missyonarzy otoczony 
niezmiernemi lasami i górami, a na innym końcu, nad przepaścią, pokazują się ruiny 
starodawnej fortecy, w której wnętrzu, między resztkami domów i świątyń znajduje się 
zasiane zboże, a olbrzymie drzewa zaległy fosy i zasieki. Dalej cokolwiek na południe 
znajduje się kopalnia i gruzy Cańety, która była jednem z siedmiu miast zniszczonych w roku 
1602; do rzucenia fundamentów tego grodu, margrabia Cańete wybrał


97


prześliczny brzeg rzeki która do dziś dnia nosi jego nazwisko.
	Między temi trzema punktami, klasztor forteca i to nieszczęśliwe miasto, rozciąga się 
dolina albo raczej przecudna łąka, ozdobiona bukietami drzew i mieszkaniami indyan; w tych 
tu okolicach, według podania, odbyła się owa sławna bitwa, w której wzięty i zabity został 
Valdivia. W najotwartszej stronie tej płaszczyzny wznosi się krzyż wysoki pomiędzy 
obszernemi szopami, które nie dawno temu służyły do wielkiego zebrania, na którem było 
obecnych przeszło tysiąc iudyan, i gdzie zawarły został traktat z konsulem francuzkim i 
angielskim, mocą którego indyanie zobowiązali się dać przytułek i bezpieczeństwo wszystkim 
rozbitkom obu tych narodów, których burza wyrzuci na brzegi araukańskie. — Tam także 
zawarta została umowa z rządem chilijskim, przez którą zostało usuniętych wiele trudności 
prócz zobopólnej zamiany jeńców.
	Od starego Tukapel już droga trzyma się brzegów od stóp wspomnionego 
płaskowzgórza i kilku pagórków kamiennego łupka, które o mil kil-


98


ka znajdują się od morza, zaczyna się sławna Pampa (step) Faulejska, pokryta pastwiskami 
wysokiego i bujnego ziela rosnącego aż do brzegów morza, na całej przestrzeni między 
rzekami Lembu i Paycavi. Ta dolina nizka, za pomocą rzeki Paycavi łączy się z doliną 
Licurco i przedłuża się z całym brzegiem morza aż do rzeki Cudico, chociaż już tu jest mniej 
szeroką i daleko mniej żyzną.
	Na wszystkie strony gdzie tylko wzrok sięgnąć może widać chaty indyjskie w małych 
wysepkach oddzielonych od siebie, i ile możności zbliżone do pierwszego łańcucha 
wzgórków, na których rozpoczynają się lasy. Kiedym w miesiącu lutym przebywał te strony, 
potoki płomieni i chmury dymu przebiegały te równiny, gdyż indyanie nie mogąc zużyć tych 
pastwisk przez niewielkie swe trzody, podpalili je, aby się uwolnić od szkody jaką im zrobić 
mogą na rok przyszły zeschłe zielska wstrzymujące wegetacyę. Co do liczby mieszkańców, 
według wiadomości jakie mogłem zasięgnąć w mojej podróży i za których wiarogodność 
odpowiadać nie myślę, indyanie Tukapelscy wraz z tymi co osiedli na do-


99


linach Taulen, Paycavi, Licurco aż do rzeki Cudico, mogą wystawić w czasie wojny od 
sześciuset do ośmset mężów zbrojnych, a tym sposobem możnaby liczyć całą tę ludność tej 
części nadbrzeżnej Araukanii na 5 lub 6 tysięcy dusz.
	Skoro przejdziem rzekę Cudico, spotykamy gałąź Kordylierów oddzielającą się od 
głównego łańcucha i dochodzącą aż do samego morza. Środkiem tej gałęzi spływa rzeka 
Tirua, przy której ujściu znajduje się od 15 do 20 Chat indyjskich, gdzie mieszka gościnny 
Kacyk, pan rozległej ziemi. Tu zwykle trzeba oczekiwać godziny, w której opada morze dla 
przebycia rzeki w bród, i tu się zaczyna najgorsza część drogi zamkniętej nie przebytemi 
lasami i przepaścistemi a niebezpiecznemi skałami.
	Dwie są drogi, między któremi podróżny wybierać może, ażeby ominąć szerokie i 
górzyste brzegi oddzielające łoże rzeki Tirua od doliny rzeki Cesarskiej; jedna z nich znana 
pod nazwiskiem drogi ryzykownej (Camino de los Riscos) przechodzi po nad brzegiem morza 
po najniebezpieczniejszych skalistych urwiskach, ale jest krótszą od drugiej i w dniu jednym, 
doprowadza do


100


ujścia rzeki Cesarskiej. Trakt drugi, nazwany traktatem sosen owocowych (Camino de los 
pinales) jest daleko szerszy, również niewygodny i nużący, ale bezpieczniejszy i ciekawszy.
 Trakt ten idzie po nad rzeką Tirua, której kręte brzeki zwijają się pomiędzy ogromnemi 
sadami jabłek i zaroślami najrozmaitszemi; najmniej ośm lub dziesięć razy trzeba przebywać 
tę rzekę aby wejść na drogę górzystą, błotną, ciemną i przecinaną bagnami zarostami trzciną, i 
z wielką pracą i niewygodą zostaje najmniej pięć mil takich do przebycia. Polem otwiera się 
na nowo przestrzeń wzniesiona i otwarta, wśród majestatycznych sosen szyszkowych 
rosnących obok buków, laurów i lingów.
 W tej ojczyźnie niezrównanej Araukaryi (drzew owocowych, o którycheśmy wyżej mówili), 
która potrzebuje powietrza wolnego i czystego, miejsc wzniesionych, gruntu mokrego a 
zarazem kamienistego, przepędziłem rozkoszną noc z 20 na 21 lutego, w tem samem miejscu, 
gdzie według podania był wzięty przez indyan do niewoli biskup Marau; i gdzie dwa 
pokolenia tych dzikich o życie jego rzucały losy.


101


	Z tego miejsca, droga oddalając się na siedm lub ośm mil od morza przebywa 
najwyższą część łańcucha Kordylierów, i spuszczając się ku południowi idzie przez lasy 
ciężkie do przebycia, gdzie w niektórych miejscach dosyć szerokich, droga ta jest szeregiem 
bagnisk głębokich na łokieć, w których konie grzęzną wspinając się każdą razą przez 
ogromne pnie drzew zwalonych, lub podłażąc po pod inne nachylone ku ziemi, w śród sieci 
Colignal’ów i Quilów.
	Opuszczając te góry smutne i ciemne, które niecierpliwego podróżnego najmniej dwa 
dni zatrzymują, otwiera się przed oczyma wspaniały widok, któremu równego nie ma w całej 
Araukanii.
	Droga schodzi pochyłościami uprawnemi, uwieńczonemi cynamonem i leszczyną. 
Dwa łańcuchy wzgórków zasianych przenicą, ożywionych mieszkaniami indyan, w pośród 
sadów jabłecznych, zielonych pól i pastwisk poodgradzanych, zniżają się na zachód ku 
morzu, i na całem tem pochyleniu rozsiane są mieszkania z ogrodami, w śród niezliczonych 
płotów. Rozległa płaszczyzna łąk rozdziela te dwa łańcuchy, w pośród


102


których majestatycznie płynie szeroka i wspaniała rzeka Cesarska, zamknięta równemi 
brzegami mającemi nie wiele skrętów; z daleka widać morze i gdzie niegdzie samotne skały, 
a w górze, w gruzach zakopane od dwóch wieków miasto Cesarskie. Na horyzoncie od 
północy i wschodu, panują szczyty szerokie gór czarnych.
 Nic barbarzyńskiego i dzikiego nie pokazuje się w tych stronach; domy obszerne i porządnie 
zbudowane, lud pracowity, pola rozległe i dobrze uprawne, bydło tuczne i dzielne konie, 
świadczą o pomyślności i ciągłym pokoju.
 Rzeka tu ma szerokości od 800 do 1000 stóp; jej głębokość, rozpoczynająca się od samych 
brzegów największe może utrzymać okręta. O milę tylko od morza rozdziela się na dwa 
ramiona, z których jedno szersze ale mało głębokie wpada do Oceanu w kierunku 
południowo-zachodnim, walcząc z ciągłemi wiatrami na szerokich pokładach piasku, gdy 
tymczasem drugie, zwrócone na północ ku zachodowi wlewa się do morza w pośród skał 
wysokich i stromych!
 Rzeka ta jest tak mało bystrą, że przypływ morza dochodzi na mil wiele od jej ujścia.


103


 Wyborne łodzie, ze zręcznemi do wioseł przewoźnikami, znajdują się wszędzie na usługę 
podróżnych; droga schodzi prosto do piasczystego brzegu, przebywając piękną łąkę szeroką 
na mil cztery do pięciu, a o trzy mil dalej na południe wpada rzeka Budi, na której brzegach 
powtarza się tenże sam piękny widok zamożności i osad rolniczych, jak nad brzegiem 
Imperialu (rzeki Cesarskiej),
 Liczba tych dwóch ludności indyjskich jest mi niewiadomą. Kraina ta zasłoniona od północy 
górami poprzecznemi Tiruy i również łańcuchem podłużnym od wschodu, nie mająca przy 
brzegu dosyć głębokiej przystani, oddzielona była od posiadłości hiszpańskich i bez żadnego 
z niemi stosunku od czasów zniszczenia Cesarskiego miasta. Indyanie ci, bardziej niż 
którekolwiek z pokoleń araukańskich, wzbraniali się przyjmować do siebie missionarzy i 
wchodzić w jakiekolwiek umowy z rządem chilijskim. Zdaje się, że ich liczba nie jest 
mniejsza od indyan tukapelskich, połączonych z temi co mieszkają od Paycavi aż do Tirua. 
Wschodni ich sąsiedzi słyną z białości swych twarzy i jasnych wło-


104


sów, i nazywają się Borwanami, a od strony południa Toltenie.
 Tą stroną idąca droga, brzegiem piasczystym, żadnych nie spotyka przeszkód aż do rzeki 
Tolten. Jest jej ośm do dziesięciu mil, góruje nad nią nie bardzo wzniesiona płasczyzna, ale 
stroma, sformowana z pokładu piaskowca w którym znajduje się kopalnia węgla. Colcura i 
Talcahuano, i który bez przerwy pokazuje się na całem wybrzeżu Arauco i Tukapel. Gdzie 
niegdzie pokazują się tam i ślady materyj palnych, mineralnych, i jest prawdopodobnym, że 
ten sam węgiel, który się wydobywa w Conception, w Valdivii, w Chiloe i w cieśninie 
Magelańskiej, może się odkryć kiedyś i w niektórych częściach Araukanii.
 Ziemie poblizkie brzegów, między rzekami Budi i Tolten, są piasczyste i jałowe, i 
gdzieniegdzie tylko pokryte małą wegetacyą. Żadnego tam nie widać mieszkania, i chaty 
indyjskie znajdują się dopiero u podnóża pierwszego łańcucha lub między wzgórzami nie 
bardzo wyniosłemi, pokrytemi gajami i roślinością, rozpoczynającą się dopiero o dwie lub 
trzy mile od brzegów.


105


 Rzeka Tolten zaledwie ma połowę szerokości Cesarskiej, ale natura jej dna i wybrzeży jest ta 
sama. Dolina którą płynie obfituje zarówno w pastwiska, pola tak samo urodzajne i piękne; 
przypływ morza czuć się daje o pięć mil od ujścia, które ze wszech stron otwarte i rozlane po 
obszernych piaskach, nielepsze jest od głównego ramienia Imperialu.
 Ztamtąd idzie droga na siedm i ośm mil, dobra, szeroka i otwarta, wyjąwszy krótką 
przestrzeń wzgórzy oddzielających się od Kordylierów a dochodzących do morza, z lasami 
podobnemi do tych, o których mówiliśmy przy rzece Tirua.
 Te wzgórza zaczynają zamykać drogę dopiero po drugiej stronie rzeki Quenle od małej 
zatoki tegoż samego imienia. I tu kończą się ziemie niepodległych indyan, i tu jest prawdziwa 
granica Araukanii. Dzicy którzy mieszkają po tej stronie rzeki Tolten na przestrzeni 
zamkniętej między nią i górami spuszczającemi się ku Quenle, zdają się łagodniejsi, 
pokorniejsi i ubożsi, i mieszkania ich bardziej zbliżone do siebie, są oznaką życia bardziej 
towarzyskiego.
 Skoro przejdziem rzekę Quenle, wstępujemy


106


do lasu gęstego i trudnego do przejścia, jak gdyby tam niczyja noga nie postała, od czasów 
kiedy pierwsi zdobywcy ukazali się na gruncie araukańskim. Te lasy mają ośm mil szerokości 
i przywodzą nam na pamięć słowa Ercilli, które wyrzekł przebywając góry Valdivia:
Nigdzie przyroda takiemi przeszkody
Niezamykała człowiekowi drogi,
Bujne tam drzewa szczytami swych wierzchów
Wysokość nieba zdawały się mierzyć,
I między skały i bagien zatopy
Nigdy się tyle cierni nie wmieszało
Co po tej drodze bronionej zaroślem
Trzciny i głogu i łodyg tkaniną.
 Mimo tego kupcy przeprowadzają tą drogą trzody, które nabywają w prowincji Valdivia, 
szczególniej w departamencie de la Union, i wiodą je tędy do Concepcion. W bagnach i 
zaroślach wiele tracą ze swego bydła, i wiele ich kosztuje aby z resztą mogli dotrzeć do drogi 
idącej nad morzem, zkąd już bezpiecznie ze swoim dobytkiem dostają się do rzeki Cesarskiej, 
i jej doliną idą w górę ku równinom Nacimiento i Anjeles. Z tego cośmy powiedzieli, 
pokazuje się, że


107


droga, która przechodzi różne okolice nadbrzeżnej Araukanii, znajduje się tylko przeciętą w 
dwóch miejscach, raz, w górach Tirua i Riscos, drugi raz w górach Quenle i Lingue około 
Valdivii, reszta zaś tego traktu przechodzi przez równiny kręte, wśród populacyj indyjskich.
 Droga górna, znana pod nazwiskiem drogi stepu (camina de la pampa) przechodzi płasczyznę 
środkową, i w całej swej rozciągłości zachowuje widok jednostajnej monotonności, mającej w 
sobie coś smutnego i zarazem olbrzymiego, jak na wyspie Laja i w okolicach Chillan.
 Przebiegając te Pampy od brzegów Biobio, spotykamy najprzód równiny Angol z ruinami 
tegoż miasta; dalej ku południowi dolinę Lumaco i ślady starodawnego Puren, dziesiejszą 
rezydencyą kilku walecznych kacyków, którzy swój tytuł między Araukanami nie tyle są 
winni przypadkowemu dziedzictwu, ile raczej swej lancy i okrucieństwu. W pobliżu żyją inne 
pokolenia niemniej barbarzyńskie i waleczne, między któremi jak słychać, panuje inny 
potężny kacyk Payszemal, potomek dawnych zwierzchników, mający pod swemi rozkazami 
pięciuset wojowników,


108


i posiadający znaczne trzody i wiele koni. Z temi pokoleniami graniczą Cholchol, burzliwi i 
niespokojni, i Borva, sławni pięknością oblicza. Od tych na południe ku wschodowi żyją 
indyanie Maquegua i graniczący z indyanami Villarica, którzy jak mówi historya, 
pozakopywali za zbliżeniem się zdobywców swe bogactwa, ukryli miny, jak niewinna 
dziewica zakrywa oblicze przed niewstydliwym tyranem, miotanym nizkiemi i podłemi 
namiętnościami. W pośród ich ziem nietknięte stoją ruiny miasta, które niegdyś chciwość 
ludzka zbudowała jako stolicę dla tej krainy. W ich sąsiedztwie znajduje się wielkie jezioro z 
którego powstaje rzeka Tolten, oraz niedaleko jest wulkan Villarica i świątynia bóstwa tego 
narodu, nazwanego Pillan. Dalej ku południowi rozpoczynają się pokolenia Pelecauhin i 
Petrusquen, które są już pod wpływem missyonarzy i w stosunkach z garnizonem i 
komisarzem Valdivii.
 Godnem jest uwagi, że dotarłszy do szerokości jeograficznej na której leży Valdivia, co 
mówię? do pochyłości nawet, z której wody spływają do rzeki Valdivii, dotarliśmy już do 
granic


109


indyan niepodległych, i znajdujemy się w pośród dzikich przyprowadzonych do 
posłuszeństwa, którzy niechcą się łączyć z Araukanami, i nie mogą zapomnieć dawnej 
nieprzyjaźni i nienawiści, która ich rozdziela od braci jednegoż z nimi pochodzenia.
 A mimo tego są oni potomkami tychże samych Cuncos i Huilliches, którzy w czasach 
pierwszych wojen podboju odpowiedzieli na zawołanie Araukanów. Ich poprzednicy mieli 
udział w zniszczeniu siedmiu miast, ich ojcowie w początku jeszcze przeszłego wieku 
pomordowali missyonarzy z Rio-Bueno, i z najwyższym uporem sprzeciwiali się 
odbudowaniu Osorno. Tem bardziej wydaje się to nam nadzwyczajnem, że wiadomo nam w 
jakiem zaniedbaniu znajdowała się prowincya Valdivia aż do wojny o niepodległość 
Rzeczypospolitej, i powiedzmy prawdę, aż do dnia dzisiejszego nawet, jak trudną jest 
kommunikacya, jak wielka odległość, która ich oddziela od miast znakomitszych i od całego 
ogniska chilijskiego ruchu.
 Lecz zostawmy te uwagi do drugiej części naszego pamiętnika, a wróćmy do opisu fizy-


110


cznego prowincyj południowych; zostaje mi do powiedzenia, że ten sam skład gór, 
płaszczyzny środkowej i lasów któryśmy widzieli w całej długości od brzegów Chacabuco do 
Valdivii, przeciąga się i dalej na południe, to jest: dwa łańcuchy wzgórz ze swojemi górami, 
środkowa Pampa i brzeg idący wzdłuż południka i schylający się coraz bardziej bez 
zwrócenia się z pierwotnego kierunku, ni zmienienia kształtów i widoku.
 Górzystość nadbrzeżna, wszędzie jednakowo szeroka, błotnista i przecinana trzcinowemi 
moczarami; z jednej strony pochyla się aż do samych brzegów morza, z drugiej zaś ku 
wschodowi spłaszcza się i zrównywa, tworząc najżyzniejsze i najpiękniejsze części prowincyi 
Valdivii, a znana jest pod nazwiskiem równin Valdivii, gdzie się znajdują dwa departamenta: 
de la Union i de Osoruo. Ta część jest przedłużeniem trzeciego pasu, o którymeśmy mówili 
na wschodnich pochyleniach Kordylierów nadbrzeżnych, z tą tylko różnicą, że pod tą 
szerokością jeograficzną, podległą częstym i rzęsistym deszczom, wszystkie wyniosłości i 
pagórki są zawsze zielone, zdolne do uprawy europejskiej, a klimat w nieustającej znajduje


111


się wiośnie. W tej części znajdują się również sławne miejsca do płukania złota, które w 
pierwszym wieku podboju podniosły do takiej zamożności miasta Valdivia i Osorno, i stały 
się przyczyną przerażającego ich zniszczenia. W górach nikną owe wspaniałe sosny 
Araukanii, ale ich miejsce, szczególniej ku południowi, zajmują alerzale, które stanowią 
główne bogactwo tych lasów. —
 Płaszczyzna środkowa jest tu obszerniejsza jak na brzegach Laja, zawsze zielona, bez drzew, 
pochyła na zachód, lecz nieznacznie podnosić się zaczyna u podnóża Andów, ale ku 
południowi jest zupełnie nizką.
 Góry Andy, jak gdyby znużone swym długim biegiem, tracą ze swej wysokości, przecięte są 
niezmiernemi jeziorami i mają w swem łonie liczne rozdoły, przez które z czasem będzie 
można otworzyć kommunikacye ze stepami Patagonii.
 Ponieważ ten cały ląd składający się z dwóch łańcuchów wzgórz i z środkowej płaszczyzny, 
pochyla się co raz bardziej, łatwo jest przewidzieć, że ta ostatnia będąc niższą od dwóch 
pierwszych, zostanie kiedyś zalaną morzem i u-


112


tworzy zatokę tegoż samego kształtu którą ma płaszczyzna, że wtedy wierzchołki pierwszego 
łańcucha, to jest nadbrzeżnego, kąpać się będą w oceanie, i nim znikną zupełnie, stanowić 
będą linią wysp czyli archipelag, i że w końcu drugi łańcuch pagórków stanowić będzie 
brzegi właściwe.
 Spostrzeżenie to urzeczywistnia się w jeografii fizycznej południowego Chili. Na wiele mil 
przed dojściem do szerokości jeograficznej Chiloe, płaszczyzna środkowa zanurza się w 
morzu przekształcając się w szeroką zatokę oznaczoną na mapie Filzroy nazwiskiem zatoki 
Reloncavi (Reloncavi-sound). Za tą zatoką idzie, w tymże samym kierunku odnoga Ancud, 
Corcobado i inne mniej znane, tego samego kształtu jak na dolinie Talca idące dwaj Chilany, 
a później wyspa Laja, za tą zaś ostatnią środkowa płaszczyzna Araukanii i Valdivii. Od 
punktu gdzie ta ostatnia znika z kontynentu, nadbrzeżny łańcuch przedłuża się najpierw w 
przylądek, i w krótce urwany i zatopiony przypływem morza, który w Ancud wznosi się do 
20 stóp wysokości, zamienia się w linią wysepek rozpoczynających się


113


od Chiloe, które niczem więcej nie są, jak dalszym łańcuchem Kordylierów i wzgórz 
nadbrzeżnych.
 W temże samem miejscu, pasmo Andów oddzielone od swej zatopionej płaszczyzny i od 
swych równoległych towarzyszy nadbrzeżnych, płucze swe stopy w Oceanie, idzie po nad 
samym brzegiem wraz z buchającemi swemi wulkanami, aż dobiegłszy do swego kresu, nuża 
się w sławnym porcie Głodu, wraz z całym kontynentem amerykańskim.


114



CZĘŚĆ II

Stan moralny w jakim się dziś znajdują Araukanie, ich zwyczaje i obyczaje.

Araukanie, rozumiejąc pod tym nazwiskiem wszystkich indyan niezależnych między 
Concepcion i Valdivia, są i dziś takimi jak ich przed trzema wiekami opisuje poeta:
......silni choć bez brody
Kształtni są ciałem i wysocy wzrostem;
Szerokie karki, piersi podniesione,
Potężne członki, pełne nerwów ciało,
Zwinni i szybcy, są to Achilesy
Duchem, odwagą, siłą i zuchwalstwem;
W pracy niezłomni, znoszą ze stałością
Śmiertelne zimna i głód i upały.....



115


 Cera ich ciemna ale mniej czerwona i jaśniejsza niż innych indyan amerykańskich, twarz 
cokolwiek pociągła, oko duże lub zwyczajnej wielkości, żywe i któremu na wyrazistości nie 
zbywa wcale, brwi wązkie i w piękne łuki zgięte, oblicze zbliżające się więcej do rassy 
Kaukazkiej niż do mongolskiej. Nos zwyczajnie mniej szeroki, wydatniejszy niż u dzikich na 
północy, niekiedy nawet orli; usta kształtne, chociaż spodnia warga cokolwiek wystaje; włos 
czarny, ostry i gruby, ale nigdy kędzierzawy. Charakter oblicza wyniosły, twardy i 
nadzwyczajny, ale przytem ma wiele pokoju i powagi.
 Należy tu dodać, że w ogólności między prostym ludem jest wielka rozmaitość twarzy i 
fizyognomii; odróżnia się nadewszyslko pokolenie kacyków, którzy w dzisiejszej epoce są 
nadzwyczajnie liczni, i nie rzadko się zdarza napotkać między nimi całkiem europejskie 
twarze; chociaż czoło nie jest wysokie, nie ma jednakże tej ważkości i nie jest tak pokryte 
włosem jak u indyan północnych. W ogólności można powiedzieć, że między prostym ludem 
innych prowincyj chilijskich, gdzie się zupełnie zatarł i język i po-


116


danie miejscowe, więcej można napotkać fizognomij indyjskich i cery miedzianej, niżeli 
między Araukańską szlachtą.
 Według mego zdania, pochodzić to może z częstych wojen i wycieczek, w których 
hiszpanom porywane były kobiety i tysiące dzieci płci obojga przez Araukanów, oraz 
kupowanych i u ich sąsiadów Puelches i indyan z pamp. A ponieważ Kacykowie zawsze byli 
bogatszymi i więcej w stanie nabywać niewolnice, które sobie przyswajali za małżonki, nic 
zatem dziwnego, że ich pokolenia łatwiej się przekształcały niżeli reszty araukańskiego ludu.
 Nie łatwo jest pisać o moralności ludu, z którym się długo nie żyło i nie miało udziału w jego 
dobrym i złym losie. Nie chciałbym iść drogą tych piszących przechodniów, którzy za 
pierwszem spotkaniem się z człowiekiem, gotowi szeroką napisać rozprawę o jego duszy i 
sercu. Więcej należałoby mieć sumienia i głębiej poczuć trudności każdemu autorowi, ile razy 
chodzi o rozpisanie się o ognisku życia moralnego i intelektualnego jakiego ludu; nie łatwo 
jest wtajemniczyć się w wiarę i w przesądy, zwyczajne źródła,


117


z których płynie charakter i postępowanie moralne człowieka.
 Pod tym względem, słyszałem o Araukanach rzeczy tak ciemne i sprzeczne sobie, pojęcia tak 
niepewne i zmącone, dostarczone przez samychże missyonarzy, którzy żyli pomiędzy nimi, 
że według mnie, nie można nic powiedzieć stałego i prawdziwego o religii jaką wyznają.
 Jedyna rzecz wiadoma, że nie mając żadnych obrządków, nie mają ani kapłaństwa, ani 
świątyń, ani bałwanów, ani ceremonij religijnych. Ten brak powszechny był zapewne 
powodem dla Ercilli, że uważał Araukanów za:
Lud to bez Boga, bez prawa, choć gotów
Uczcić to światło, co z nieba pochodzi.
 W swych poszukiwaniach daleko głębszym i sprawiedliwszym jest Molina, który powiada: 
„że uznają najwyższą istotę, stwórcę wszystkiego, któremu daje nazwisko Pillan, co znaczy 
ducha duchów, że prócz tego wierzą w bogów podrzędnych, między którymi pierwsze 
miejsce zajmuje Guebubo, istotota złośliwa, która jest przyczyną wszystkich cierpień i 
nieszczęść — że


118


tym bóstwom nie oddają żadnej czci zewnętrznej, ale że wierzą w nieśmiertelność duszy etc.”
 Rozmowy jakie miałem z missyonarzami i z osobami, które długo zostawały w stosunkach z 
indyanami, przekonały mnie o prawdziwości tego co mówi Molina. Największa tylko panuje 
niepewność, i nie wiem, jakiś zamęt w wyobrażeniach, iż nikt dotąd nie może powiedzieć 
jakim sposobem wzywają w nieszczęściach złego ducha, czy czynią jakie ofiary aby gniew 
jego przebłagać, i czyli do dobrej udają się istności.
 Wiara ich jednakże w Boga, stwórcę nieba i ziemi i w nieśmiertelność duszy, niezaprzeczoną 
jest rzeczą; tem samem już, że są ludźmi, musieli mieć zawsze jakieś pojęcie o bytności 
najwyższej istoty i tę samą pewność co my, chociaż bez tejże jasności.
 Nie mając tego światła i objawienia co my, przyjmują dwa pryncypia przeciwne, dwie istoty, 
ducha dobrego i złego, i wszystko co jest godziwe i dobre, wierzą, że idzie od pierwszego, 
wszystko zaś złe, że jest w mocy drugiego. Nie mogąc pojąć aby jakiekolwiek cierpienie 
mogło iść z woli stwórcy, istoty najlepszej, zdaje


119


się, że nie u Niego szukają ulgi w nieszczęściach, ale udają się do tego, który jest źródłem ich 
dolegliwości, i który sam jeden od nich uwolnić ich może. Ztąd wypada, że za każde dobro 
składają dzięki dobrej istocie, pierwsze krople napojów, któremi się rozweselają, i pierwsze 
krople krwi zwierząt, które zabijają na swych zebraniach i biesiadach; w zmartwieniach zaś, 
w chorobie i w śmierci, starają się przebłagać gniew złego boga, lub walczyć z 
nieprzyjacielem rodu ludzkiego rozmaitemi przesądnemi zwyczajami. Z tego powodu i w 
najświętszej walce, w obronie ojczyzny, wolności i niezależności, nie wzywają dobrego 
ducha, ale śmierć i zemstę, które uosabiają.
 To zapewne było przyczyną, że między Hiszpanami ustaliło się przekonanie, jakoby Indyanie 
czcili tylko złą istotę, piekło i szatana, wyobrażenie niezgodne z naturą ludzką, niezgodne z 
szlachetnością i rozsądkiem, poniżające samą nawet odwagę walecznych.
 Chociaż przekonani są o nieśmiertelności duszy, mają jednakże pojęcie nizkie i fałszywe o 
życiu drugiego świata i o duchowości również,


120


jak o początku złego; w dziecinnej swej wyobraźni, wysławiają sobie życie przyszłe w tych 
samych roskoszach i zadowoleniach, jakie pojmują i jakich pragną w teraźniejszem. Duszę, 
chociaż uwolnioną z więzów ciała, uważają za miotaną temiż samemi żądzami z 
namiętnościami, i z temiż samemi wadami, jak za żywota ziemskiego. Ale ztąd też wypływa, 
że chociaż pogrążeni w ciemności i barbarzyństwie, uczucie nieśmiertelności jest w nich tak 
żywe, tak silnemi maluje się kolorami, wiara ich ma tyle mocy i pewności, że pod tym 
względem wielką mają wyższość nieraz nad ludźmi cywilizowanemi, których religijne 
przekonanie zastygło.
	To co najwięcej zwróciło uwagę i obudziło powszechną naganę — bez głębszego 
wejścia w serce i naturę ludzką, i co dało początek do uważania Indyan za istoty poniżone i 
niesposobne do wszelkiej cywilizacyi, były szczególniej ich zabobony i zwyczaje 
barbarzyńskie w ich zebraniach, gusłach, które za najmniejszym powodem bywają przyczyną 
rozlania krwi sprawiedliwej i niewinnej. Ale wiedzmy to, że człowiek pozbawiony Bożego 
objawienia, które jedynie dać mu


121


może prawdziwą wiedzę o Stwórcy, zdaje się szukać tego objawienia w stworzeniu, w 
otaczających go przedmiotach; widzi je w snach, w śpiewie i w locie ptaków, w trzęsieniu 
ziemi, w wulkanach, w szumie wiatrów i Oceanu, jak również w ciemnościach chmur i w 
jasności nieba. Niespokojne sumienie, głos tajemniczy odzywający się w głębi duszy, jakieś 
przeczucie niewidzialnego świata i prawdziwej ojczyzny człowieka, budzi w nim mary, 
kształty wstrząsające nim żywiej, porywające go mocniej, niżeli wszystkie siły zwyczajnego 
życia. „Nieustraszony Araukanin, mówi Molina, który w bitwach z odwagą nie do uwierzenia 
stawi czoło śmierci, drży na widok puszczyka albo sowy.”
	Przesąd, mówi jeden ze znakomitych mówców, jest stosunek człowieka z Bogiem 
uderzony niemocą, skalany niemoralnością i głupstwem; gdy tymczasem niewiara jest 
rozpaczliwem zerwaniem wszelkiego stosunku między Bogiem a człowiekiem (*). Dodajmy 
do tego, że jeżeli

(*) La superstition est im commerce de l’homme avec Dieu, entaché d’ineficacité, 
d'immoralité et de déraison, l’incredulité est une rupture désespérée de tout commerce de 
l’homme avec Dieu. (Lacordaire).


122


przesąd dla chrześcijanina jest poniżeniem rozumu i oporem prawdzie, w dzikim człowieku 
jest dowodem pewnej działalności ducha, który chciałby się uwolnić od zmysłowości i od 
życia materjalnego, w jakiem jest uwięziony, aby się wznieść do sfer eterycznych, sfer 
niewidomych i tajemniczych. Przypomnijmy sobie, że narody, które w czasie wprowadzenia 
chrześcijaństwa do Europy, pokazywały najwyższy upór i najwyższą wytrwałość w swych 
zabobonach, przesądach i wierze, i których nawrócenie najwięcej kosztowało krwi 
Męczenników i Apostołów, raz przejęte duchem prawdy i niebieskiem światłem, stały się 
gorliwszemi w ich zachowaniu, i gorętszemi ich obrońcami.
 Dalekiemi dla tego bądźmy od lekceważenia Indyan za ich upór barbarzyński, jaki pokazują 
przeciw wprowadzeniu Chrześcijaństwa, dalekiemi od pogardzania tą walecznością, z jaką 
bronią swych zabobonów, uważajmy raczej ich wierność ślepym przesądom jako dowód 
duchowości charakteru, a Araukanią samą, za żyzne pole i pełne przyszłości dla winnicy 
Pańskiej.
 Zresztą nie trzeba w to wierzyć, aby Indya-


123


nin do dziś dnia miał trwać w tym uporze i przywiązaniu do swych przesądów z odrzuceniem 
wszelkiego światła i nowej dla siebie prawdy, jak to się działo w chwilach, kiedy bronił swej 
niezawisłości przeciw pierwszym zdobywcom. Wspomnieć tu należy, że wyjąwszy rzadkie 
wypadki przytoczone przez nas, Indyanin nigdy nie pokazywał kapłanom chrześcijańskim tej 
pychy, twardości, okrucieństwa, z jakimi traktował nieprzyjaciół swojej wolności. I nigdy ten 
kraj, od najdawniejszego najścia go przez hiszpanów, nie był zupełnie opuszczonym od 
misyonarzy. Oni wprowadzili do języka araukańskiego Święte Imię Pańskie i inne wyrazy 
złożone, oznaczające najwyższą Istotę. Wszędzie napotkać można starych Indyan noszących 
chrześcijańskie imiona, innych, którzy w swem dzieciństwie zostali ochrzczeni, lub są 
potomkami ojców albo dziadów ochrzczonych; często też Indyanie nic sobie nie 
przypominają z religii chrześcijańskiej, ale wszyscy, bez wyjątku, mają wielkie uszanowanie 
dla krzyża, korzą się przed nim, chociaż i znaczenia jego nie znają. Na swych cmentarzach, na 
grobach szczególniej swoich Kacyków, stawiają


124


zawsze krzyże; na miejscach umów i zawieranych traktatów, sami się domagają, aby na 
pamiątkę tego co zaszło krzyż postawiono, i póki go widzą, z niesłychaną wiernością i 
uszauowaniem, wszystkich dotrzymują obietnic.
 W pięknej dolinie przy ujściu rzeki Imperial, w okolicy oddalonej od wszelkich stosunków ze 
światem chrześcijańskim, dnia jednego oczekiwało na mnie piętnastu Kacyków z kilkuset 
konnej młodzieży, ażeby mnie godnie przyjąć, myśląc że mi się cześć ta należy, ponieważ 
znajdowałem się w towarzystwie kapitana Indyan i jednego żołnierza, gdyż szybko rozeszła 
się wieść, że ze stolicy przybywa podróżny, w chęci zwiedzenia araukańskiej ziemi. W 
środku tej doliny stoją dwa starożytne krzyże, nachylone już ku sobie: zieleniejące się mchem 
wieków, zbutwiałe i spróchniałe i z leżącem już na ziemi drzewem, które stanowiło ich 
ramiona. Cudna łąka, zarosła bujnem zielskiem i kwiatami, rozciąga się aż do zapienionego 
piasku bałwanami morza, gdy tymczasem szeroki widnokrąg od północy i wschodu 
naznaczony jest sosnowemi wzgórzami, zakrywającemi czarne szczyty Kordylierów.


125


 U stóp tych krzyżów stali Araukanie rzędem jak do boju, i z grzecznością i z uszanowaniem 
właściwem ludom cywilizowanym, wezwali mnie na to miejsce przez kilku wysłanych z 
pomiędzy siebie. Długie były wojenne ewolucye i oznaki uprzejmości na cześć nowego 
gościa, stanęli potem w szerokie koło otaczając krzyże, i stary Kacyk, który swą postawą 
atletyczną, potężnym głosem i obliczem pełnem szlachetności, przywiódł mi na myśl tych 
mówców sławnej rady, zebranej przez Kaupolikana, z przyczyny odniesionego zwycięztwa 
pod Mariguenu, odezwał się do mnie w te słowa: „Oto jest miejsce, naktórem przed wielu laty 
zawarliśmy pokój z Hiszpanami, świadkami tego są te krzyże, które widzisz i któreśmy po 
dziś dzień szanowali; pragniemy pokoju, i zachowywać go będziemy, i święcie, jak go 
dochowywali ojcowie nasi.”
 Co za wpływ, co za moc nad umysłami tego ludu ma ten święty symbol naszego zbawienia, 
szanowany od półwieku na tych cudnych polach. Na innem miejscu, wpośród Indyan 
najbardziej buntowniczych — proszę mi przebaczyć zwyczajne wyrażenie — koło fortecy 
starego Tukapel, istniał


126


więcej niż przez dwa wieki, jakeśmy mówili skromny klasztor misjonarzy. Do tego klasztoru 
uciekły były przerażone mniszki przed okropnościami wojny o niepodległość Chilijską; i 
zdarzyło się, że tenże sam klasztor zamieniony później na koszary, został spalony: a straszne 
trzęsienie ziemi r. 1835 zniszczyło go ze szczętem, i przeszło lat dwadzieścia samotne 
równiny Tukapelu były bez krzyża i kościoła. Wszystkie owoce wysileń apostolskich i praca 
tylu wieków zdawały się stracone na zawsze, kiedy dwa lata temu, samoistnym ruchem kilku 
Indyan udało się do naczelnika prowincyi, z prośbą o odbudowanie klasztoru i odnowienie 
starodawnej missyi, i żeby im posłać jakiego padrę, jak bywało dawniej. Rząd czuły na to 
objawienie przyjaznych uczuć i niepodejrzanej dobrej woli Indyan, wyznaczył kapłana, 
któremu polecił odbudowanie klasztoru i kościoła. Lecz za przybyciem wspomnionego ojca 
do Tukapelu, obudziły się między Indyanami dawne zawiści i obawy o niepodległość, i 
zaczęli mieć w podejrzeniu kapłana, którego im przysłali, jak mówili, synowie hiszpańscy ; 
utworzyły się zatem dwa stonnictwa prze-


127


ciwne: jedno opierało się przyjęciu ojca i odbudowaniu świątyni, gdy tymczasem drugie 
obstawało za podniesieniem z gruzów i popiołów starodawnej missyi Tukapelskiej.
 W długie argumenta i rozprawy wdawać się nie chcieli; uciekli się do najzwyczajniejszego 
sposobu między dzikiemi dla rozstrzygnięcia tej sprawy, którą powierzyli losowi; i ułożyli 
między sobą grę nazwaną chueca, która miała zapewnić tryumf jednej albo drugiej strony. 
Przeszło pięćdziesięciu Indyan zebrało się na tych samych polach, na których przed trzema 
wiekami waleczny Valdivia spowiadał się przed swoim kapelanem, nim obydwóm śmierć 
zadaną zastała.
 Przez trzy dni ważyły się losy z całym obrządkiem najuroczystszym, wśród rozstawionych 
trupich głów, przy walce utrzymywanej z najżywszym zapałem, właściwym temu narodowi. 
Lecz w końcu szczęście utrzymywało się przy przyjaciołach ojca, i wszyscy zgodzili się 
jednomyślnie na jego przyjęcie i na odbudowanie klasztoru.
 Jednakże mimo tego, ostrożni i nieufni Kacykowie nie pozbyli się od razu obawy, jaką w 
nich budziła miłość niepodległości Araukań-


128


skiej. Przyszło do umowy, ażeby przewidzieć i ułożyć wszystkie warunki nowej missyi i 
odbudowania klasztoru. Przeszło ośmiuset Indyan zebrało się razem, postawili krzyż i 
oświadczyli, że wszyscy z radością przyjmują przysłanego padrę, i missyę, ale żądali zarazem 
zobowiązania się, że missyonarz do Tukapel nie sprowadzi żadnych rzemieślników, ani 
robotników hiszpańskich, i że odbuduje klasztor rękami Indyan. „Ależ wy nie umiecie 
pracować, aniście nigdy nie budowali domu jaki ja postawić myślę," zawołał kapłan.
	— „Ty nas nauczysz," odrzekli, i zobowiązali się co tydzień przysyłać pewną liczbę 
robotników, jakich padre zażąda. Obie strony ułożyły się o zapłatę, ale missyonarz 
zapowiedział, że dopiero ostatniego dnia w tygodniu będzie wypłacać należytość, i ostrzegł 
Kacyków, że każdy Indyanin, który w ciągu tygodnia opuści pracę, straci prawo do 
wszelkiego wynagrodzenia, choćby cztery i pięć dni ponosił trudy.
	Kacykowie i na to zezwolili, i wszystkich umów dotrzymali święcie, dozwalając 
nawet aby


129


przy ojcu pozostał człowiek, którego z sobą sprowadził dla fabrykacji cegieł i dachówek.
	Mam przed oczyma tego pobożnego ojca, urodzonego nad brzegami Tybru, ubranego 
w sukienkę reformowanego zakonu S. Franciszka, nizkiego wzrostem i słabowitego, jak się 
obracał pomiędzy swojemi robotnikami ciężkiemi i olbrzymiej postaci, nauczając ich, 
gniewając się, walcząc do upadłego z wstrzymywaną niecierpliwością. Postawił na swojem, i 
za powrotem moim z podróży do Valdivii, znalazłem i kościół i klasztor wybudowany, i 
początki wznoszącej się szkoły; i słuchałem mszy S. świeżo przybyłego na tę missyą ojca 
Cherubina Bracamoros (Brancadori), kapłana godnego ze wszech miar uszanowania i 
wdzięczności.
	Tam dowiedziałem się zarazem, że między znakomitszemi kacykami, zebranemi na 
wspomnioną umowę, znaleźli się niektórzy, a szczególniej kacyk z Puren i potężny jego 
współzawodnik Raynemal, którzy żywe okazali pragnienie widzieć i na swoich ziemiach 
postawione krzyże, z zazdrością patrzyli na tę łaskę, okazaną kacykowi z Tukapel, którego 
uważali za niższego i


130


urodzeniem i odwagą i bogactwami, tem bardziej, że oba byli ochrzczeni i pobierali małą 
pensyę od rządu chilijskiego.
	Przechodząc do uwag nad życiem moralnem i praktycznem Indyan, należy nam 
odróżnić stan wojny od stanu pokoju. Brak tego odróżnienia, tak ważnego dla historyi rodu 
ludzkiego, było przyczyną nie jednego zamętu i wielkich sprzeczności, które napotykać 
można w opisach charakteru i zwyczajów dzikich narodów.
	Indyanin w czasie pokoju jest roztropny, gościnny, wierny obietnicom, wdzięczny za 
dobrodziejstwa i dbały o swój honor; jego umysł i jego postępowanie są bardziej łagodne, i że 
tak powiem, bardziej cywilizowane, niżeli nie jednego prostego ludu wpośród Europy, a to 
przynajmniej co do form zewnętrznych. W obchodzeniu się z ludźmi jest poważny i pełen 
formalności, cokolwiek zamyślony i z pewną godnością, umie szanować wszelką wyższość, 
oddając ściśle w grzeczności każdemu co się należy, lecz za to zwykle jest ociężały, leniwy, 
żarłoczny, skłonny do pijaństwa i namiętny w grze. Wszystko posuwa do ostateczności, tak, 
że nieraz


131


z pokoju, cichości i powagi, dając się raptem porwać jakby gwałtownemu uraganowi, który 
się z piersi jego wyrywa, wpada w ruchy szalone i ostateczne.
	Nie należy wątpić, aby Indyanin nie miał dobrze rozumieć co jest słusznem, a co 
niesprawiedliwem, poczciwem lub niegodziwem, szlachetnem i podłem, jak każdy inny 
człowiek obdarzony sercem i duszą. Przez jakieś wrodzone uczucie i ciemne podanie, nosi on 
w sobie wyryte pewne prawodawstwo moralne, i gotów jest wypełnić wszystkie jego 
przepisy, ile razy mu to dozwalają gwałtowne namiętności, wyższym i wyraźnym nie 
hamowane rozkazem.
	Ich domy są jak małe państwa, używające wszelkiej swobody, niezależności i 
uszanowania w stosunkach z drugimi, jak gdyby były stolicami osobnych narodów; wszystko 
w nich jest poddane pewnym prawom i starodawnym obrzędom, a próg każdej chaty jest tak 
szanowany, jak granica najpotężniejszego królestwa.
	Jakikolwiek gość przybywa do mieszkania Araukanina, nie wyjmując ani krewnych, 
ani sąsiadów, nie odważa się nigdy wejść prosto do


132


domu, lecz zatrzymuje się wraz ze swym koniem przed poprzeczną belką, opartą na dwóch 
lub trzech słupach, która służy za granicę dziedzińcowi, i której nikt niema prawa przekroczyć 
bez wiedzy i pozwolenia gospodarza. Skoro tylko pan domu dowie się zkąd przybywa 
podróżny i co go sprowadza, wychodzą krzątające się kobiety dla zamiecenia dziedzińca i 
przygotowania wszystkiego co jest potrzebnem do przyjęcia gościa. W sieniach albo w 
szałasie zrobionym koło drzwi domu - stawiają ławki nakryte futrami dla osób pewnego 
znaczenia, a dla równych sobie lub domowych, rozściełają baranią skórę na ziemi. I skoro to 
wszystko ukończonem zostanie, gospodarz zbliża się; do swych gości, podaje każdemu rękę 
wzywając aby zsiedli z koni, i prawie nie mówiąc ani słowa, wskazuje im siedzenia i sam 
siada przed nimi z niesłychaną powagą i jakby zamyślony. Zaczyna się potem długa i 
poważna rozmowa, pełna komplementów i ceremonij, która trwa zawsze najmniej 
półgodziny.
	Wszystko jest w niej prostą formalnością, przepisem zachowanym od niepamiętnych 
czasów. Gospodarz zaczyna od ogólników, głosem cichym,


133


gardłowym, stłumionym i nieco smutnym, odmawiając słowo po słowie, jak się odmawiają 
psalmy w kościele, z tą tylko różnicą, że na końcu każdej frazy ton się podnosi o oktawę albo 
dwie wyżej, i ostatnia sylaba się przedłuża na sposób śpiewu. Odpowiada gość albo w jego 
miejsce tłómacz, wyśpiewując lub przedłużając również ostatnie sylaby, i tak jeden daje się 
słyszeć zaraz za drugim, używając wyrażenia pospolitego, jakby się deptali po piętach; 
rozmowa idzie coraz żywiej, formuje coraz bardziej zmieszane mruczenie, i staje się zamętem 
słów krzyżujących się najnieharmonijniej; i któżby uwierzył, że cały ten czas ani patrzą na 
siebie, ani nie zmieniają tonu stosownie do znaczenia wyrazów, jak gdyby wcale nie myśleli o 
tem co mówią.
	W tym dyalogu, tak szczególnym i tak nużącym dla tego co go nie rozumie, o nic 
więcej nie chodzi, jak o zobopólne grzeczności, o interes stron obu co do pomyślności 
osobistych i rodzin każdego. Gospodarz domu nie tylko się pyta o zdrowie gościa, jego 
rodziców, jego żon, synów, braci i stryjów etc., ale zarazem o po-


134


myślność narodów, które przebywał, ich trzód, ich zasiewów i t. d. Ze swojej strony gość 
także się wypytuje o zdrowie i szczęście wszystkich co są w domu i za domem, blizkich i 
dalekich krewnych, sąsiadów i sąsiadów sąsiadów, — za każdem zapytaniem powtarzając 
życzenie, aby się wszystko jak najlepiej działo, aby nikogo żadne niespotkało nieszczęście — 
i zawsze płacąc grzecznością za najdrobniejszą grzeczność.
 Jakkolwiek ten zwyczaj zdawałby się dziwnym, należy w nim zawsze widzieć dowody 
miłości, pewne zajęcie się dobrem bliźniego i pewne braterstwo i uczucie moralne. Choćby ta 
rozmowa i te słowa nie miały już dziś żadnego echa w sercu Araukanina, coby było 
zuchwalstwem utrzymywać, gdyż z taką punktualnością i religijnością utrzymują ten zwyczaj, 
można wnosić z pewnością, że wprowadzenie jego w swojem źródle, było wyrażeniem uczuć 
moralnych i ducha tego narodu, i że teraz nawet należy szanować w tych co go zachowują 
szlachetną miłość ich przodków, bo któż wątpi, że jakikolwiek obrządek lub obyczaj 
wprowadzony w życie moralne jakiego ludu, może być prostym kaprysem i przy-


135


padkiem, nie poprzedzonym żadnem pojęciem, żadnem uczuciem prawdziwem i 
rzeczywistem, bez czego nie mógłby się narzucić wszystkim pokoleniom.
 Kiedy się odbywa cały ten ceremoniał i etykieta i odmawiają wszystkie te słowa grzeczności 
i delikatności indyjskiej, wszyscy obecni zachowują największe milczenie z niesłychanem 
uszanowaniem, jak gdyby się odbywał najwyższy akt religijny; młodzież biegnie po 
wyszukanie jagnięcia lub barana, którego zabijają i przyprawiają zaraz, — w głębi zaś domu 
skrzętne kobiety rozpalają ogień, obierają kartofle, siekają jarzyny, nastawiają garnki, i nim 
minie godzina, warzy się i piecze przy ogromnym płomieniu smaczne i obfite jedzenie.
 Po tej wstępnej rozmowie zmienia się nagle ton, rozpogadzają się oblicza gospodarza domu i 
gości, zupełnie, jak się dzieje kiedy monarcha jaki po etykietalnem przyjęciu ambasadorów, 
odmarszcza majestatyczną powagę swych brwi, i jakby znużony dyplomatycznemi 
formalnościami i ceremoniami, zapuszcza się w rozmowę poufałą o zwyczajnych 
przedmiotach. W tej właśnie


136


chwili z siedzenia swego wstaje gospodarz, i zbliżając się do swego gościa, jeżeli go uważa za 
godnego tego zaszczytu, ściska go po trzy razy, kładąc swą głowę raz na lewe, drugi raz na 
prawe jego ramie.
 Natychmiast potem zastawia się jedzenie na drewnianych deskach, podobnych do tych, na 
których myje się zwykle złoto kopalne; rozpoczyna się od najzwyklejszej potrawy, nazwanej 
ulpo, która stanowi grunt ich pożywienia; w ogólności mało używają mięsa, co stanowi 
główną różnicę między niemi a Indyanami drugiej strony Andów, których wyłącznym prawie 
pokarmem jest mięso.
 W całem tem ugoszczeniu zachowuje się najwyższa przyzwoitość; kobiety służą, ale milcząc 
skromnie z oczyma zwróconemi ku ziemi; nikt do nich nie zwraca mowy, nikt w głąb domu 
nie wchodzi, ani w wnętrze jego nie zagląda, jak gdyby się lękał zamieszać świętość 
domowego pokoju.
 Porządek, surowość i posłuszeństwo, zdają się panować w rodzinie; synowie są podlegli 
ojcom, kobiety ustawnie zajęte, jedne pielęgno-


137


waniem dzieci, drugie usługą i kuchnią, trzecie przędą wełnę i tkają suknie.
 Indyjczyk chilijski jest rolnikiem, rolnikiem z charakteru, z natury fizycznej kraju, z ducha 
swojego i obyczajów. W tem się niesłychanie różni od Pehuenches i innych pokoleń za-
andyjskich, które są koczującemi pasterzami, prawdziwe drapieżne ptaki, i których skórzane 
namioty poruszają się jak gęsie chmury szarańczy. Domy spokojnego Araukanina są dobrze 
zbudowane, wielkie i obszerne, mają najmniej 20 łokci długości, a od 8 do 10 szerokości; 
dobrze zasłonione od wiatrów i deszczów, wysokie, zbudowane z doskonałego drzewa, gliny i 
słomy, z jednem tylko wejściem i z otworem na dachu, którędy dym ulata. Zaraz około domu 
znajdują się ogrody i zasiane pola pszenicą, jęczmieniem, kukurydzą, grochem, kartoflami, 
lnem i kapustą; to wszystko dobrze uprawne i dobrze ogrodzone. Ponieważ te mieszkania 
znajdują się zwykle w poblizkości rzeki albo jeziora, horyzont zwykle zamykają piękne niwy 
i kwieciste łąki, na których Indyanin pasie swe konie i tuczne a ładne trzo-


138


dy, chociaż nie tak liczne jak w folwarkach chilijskich.
 W sposobie uprawy trzyma się zwyczajów hiszpańskich, zawsze raz albo dwa razy obróci 
ziemię nim rzuci na nią ziarno, nie zna jednakże sztucznych irrygacyj, sama natura częstemi 
deszczami uwalnia go od nużącej pracy robienia kanałów i ścieków. Są między nimi tacy, 
szczególniej kacykowie płasczyzny Uanudos, którzy posiadają do 400 i więcej koni i 
niesłychanie liczne bydło. I chociaż w ogólności nadbrzeżni costennos nie opływają w takie 
dostatki, jednakże rybołówstwo i muszle, które morze wyrzuca, oraz i zarobek z soli, jaką 
niektórzy z nich umieją wydobywać gotowaniem, zapewniają im środki wyżywienia się i 
zbierania dostatków, na jakich zbywa pierwszym.
 Dodajmy do tego, że z kredy i z gliny, w które opływają ziemie araukańskie, umieją ci 
Indyanie wyrabiać garnki, dzbanki i wielkie naczynia, nadając im tenże sam kształt i objętość, 
jakie mają starożytne garnuszki i dzbaneczki, które przypadek dozwala nam znajdować w 
grobach Indyanów północnych, w Chili, w Peru i
w Bolivii; również z wielką zręcznością wyrabiają talerze, łyżki i cebry z drzewa, a niewiasty 
wełniane tkaniny, mocne, miękkie i ciepłe, które farbują kolorami trwałemi; nakoniec, można 
między nimi znaleźć i złotników, umiejących robić chociaż nie z największym gustem 
ostrogi, wędzidła, rozmaite ozdoby i napierśniki końskie. W ogólności, Indyanin jest 
przyjacielem zbytku i okazałości; lecz tą słabością poszczycić się mogą i mniemani 
cywilizowani ludzie, u których propaganda oświaty zasadza się na sztuce żywienia i 
pochlebiania miłości własnej i dziecinnej próżności człowieka.
 Takim jest Indyanin uważany w swem domowem życiu, na łonie pokoju i w chwili zupełnej 
ciszy swych namiętności. Podróżny widząc go w tym stanie i poprzestając na zastanawianiu 
się nad życiem rodzinnem Indyanina chilijskiego, jego zamożnością, nad wygodami jakich 
używa, zdrowym rozsądkiem, rostropnością, gościnnością i uprzejmemi obyczajami, nie 
weźmie go bynajmniej ani za dzikiego, ani za barbarzyńcę, raczej mu przyjdzie na myśl jego 
wyższość nad wielu ludami chrześciańskiego świata.


140


 Lecz obraz i koloryt zmieniają się zupełnie, i wielkie następuje odczarowanie — jeżeli kto 
zacznie zgłębiać skład towarzyski i polityczny tychże samych Indyan — a zobaczy ich do 
tego w stanie wojny, w chwili, kiedy wszystkie ich namiętności zostają rozkiełznane. Tam 
można się nauczyć czem był człowiek nim światło niebieskie zajaśniało w jego wnętrzu, 
podniosło duszę i rozszerzyło serce; odkryje on nieskończoną liczbę wypadków, które go 
zasmucą i zranią głęboko; a co najbardziej uderzy, co mu da przeczuć na pierwszy rzut oka 
resztę niedoskonałości i poniżenia, jest stan opłakany, do jakiego jest przywiedziona w tym 
kraju nieszczęśliwa kobieta.
 Araukanka jest nizkiej postawy, okrągłej twarzy i wązkiego czoła. Jej wejrzenie ma pewien 
wyraz tkliwości i obawy, jej głos niesłychanie słodki i rzewny, jest jakby oznaką jej 
nieszczęścia i niewoli. Mówi napół śpiewając i przeciągając ostatnie zgłoski, zawsze z 
westchnieniem i tonem wysokim i przejmującym. Jej chód jest jakby przysiadający, jej ubiór 
szeroki, skromny, zawsze czarny, okrywa całe ciało, zostawiając tylko wolne nogi i ramiona. 
Włosy rozdziela


141


na dwa długie i ładne sploty, ozdobione tysiącami sznurków ze szkiełek, któremi również 
przepasuje i swe wązkie czoło na sposób niewiast azyatyckich. Na szyi i piersiach zawiesza 
wiele paciorków, dzwoneczków i wielkie krążki srebrne, a ramiona i nogi otacza 
bransoletkami również z paciorków, i zaspokaja tem swój popęd niewieści do strojenia się.
 Dosyć jest raz wejść do chaty Indyanina ażeby w jego żonach poznać prawdziwy obraz 
niewoli i poniżenia pięknej przyrody i szlachetnego przeznaczenia kobiety. Niewiasta 
Indyjska jest w całem znaczeniu niewolnicą, sługą swego męża, zaprzedana przez własnego 
ojca za umówioną cenę, ciężko pracuje, kiedy mężczyzna spoczywa rozciągnięty w cieniu 
swego domu, lub idzie na wyprawę za krwawemi zdobyczami. Ona w swej dobrej i złej doli 
służy mu wiernie, nie mogąc nigdy pozyskać jego wyłącznej miłości i uczucia, za którem 
wzdycha ustawnie, i które zawsze widzi rozdzielone między inne niewolnice dumnego swego 
pana. Zniżona zmysłowością dusza mężczyzny, nie może i w najszlachetniejszych piersiach 
odpowiadać jednemu przywiązaniu, roz-


142


dziela się między wiele, i aby jej niższość moralną, która z tego podzielenia uczuć musi 
wypływać, usprawiedliwić koniecznie dla zrównoważenia się, musi zniżać i upadlać kobietę. 
Ztąd pochodzi, że i miłość ojcowska nie wyrównywa tej jaką okazują chrześcianie dla swych 
dzieci; bo synowie Indyanina są synami robotnicy, synami miłości podzielonej zmysłowej i 
płatnej.
 Raz w śród nocy burzliwej, szukając przytułku przed deszczem i zawieją, znalazłem się w 
chacie kacyka, zbudowanej nad samem brzegiem morza. Indyanin był grzeczny i przyjął mnie 
z otwartą i szczerą gościnnością. Uwalniając mnie od zwyczajnej etykiety i ceremonialnej 
rozmowy co prędzej przy dobrym usadowił ogniu; od razu znalazłem się w środku chaty z 
towarzyszem podróży, dwoma kacykami, którzy mnie odprowadzali, kapitanem Indyjskiem i 
trzema innymi ludźmi. Posadzeni w około ogniska i zanurzeni w grubym obłoku dymu, 
zapomnieliśmy prędko o niepogodzie, nie zważając i na szum gwałtowny południowego 
wiatru pod snopami słomy gościnnego dachu. Nie pamiętam jakim sposobem ożywiła się 
rozmowa, kiedyśmy paląc cygaro su-


143


szyli przemokłe nasze ponchos (płaszcze.) Piękna kobieta z dużemi, czarnemi żarzącemi się 
oczyma, z włosami których sploty stóp jej sięgały, zadawała sobie wiele pracy, ażeby 
przygotować nam wieczerzę. Sama zaczęła znosić drzewo skorośmy tylko weszli, rozpalać 
ogień, i żywa dusza nie poruszyła się aby jej jakąkolwiek pomoc przynieść w tej pracy. Nikt 
na nią nie zważał, a ona bez spojrzenia nawet na gości, krajała mięso, obierała kartofle, 
przyniosła wody, nastawiła garnki, rozdmuchiwała ogień, chodziła, kręciła się bez 
najmniejszego znaku niechęci lub niecierpliwości, brzęcząc tylko ustawnie swojemi 
paciorkami i dzwoneczkami.
 Siedząc obok mego poważnego i zamyślonego gospodarza domu, zapytałem go wiele ma 
żon, - odpowiedział mi że jedną tylko. Zdziwiony, myślałem, że jest chrześcianinem; lecz 
Indyanin od razu zrozumiał moją wątpliwość i zapewnił że nie, i dodał że jeżeli na jednej 
poprzestaje małżonce, pochodzi to ztąd, że kobiety są bardzo drogie między nimi: — 
„Widzisz pan, rzekł do mnie drugi Indyanin, który mi służył za tłómacza, co za 
niesprawiedliwość, nie tylko że że-


144


niąc się musim zapłacić ojcu za dziewczynę ośm, dziesięć i dwadzieści datków (*) ale jeszcze 
ośm lub dziesięć musim zapłacić ojcu, braciom i krewnym żony, jeżeli ta umrze; 
niedozwalają jej pochować i musi zgnić w chacie, tak że biedny mąż sam nie wie co począć.” 
Na to kacyk, poruszając głównie kawałkiem żelaza, dodał po kilkunastu hum „a jeżeli się 
zdarzy, że człowiek zabije kobietę, to się nieokupi ani za dwunastym ani za czternastym 
datkiem, tak, że człowiek zostaje zrujnowany na całe życie.”
 „I ileż to razy, odezwał się drugi Indyanin, dzieje się to samo, chociaż i mężowi dowieść nie 
można, że ją zabił, ot często baba umrze z pierwszego lepszego uderzenia albo z jakiej rany 
zadanej niechcąc.” — „Tak, tak dodał kacyk, często i dowieść nie można, a przecież złość 
ludzka turbuje męża.”
 Tym czasem biedna niewiasta służyła nam wszystkim; i skoro się skończyła wieczerza, 
pierwszy kacyk rozciągnął się na swojem łożu na ziemi, kładli się i goście i domowi, każdy 
szukając
 
(*) Jeden datek składa się z krowy, konia, płaszcza, z pary ostróg i wędzidła.


145


sobie jako mógł najlepszego miejsca. Gasnął pomału wielki rozłożony ogień, i jego ruchome 
płomienie rzucając niepewne światło, ukazywały te niezwyczajne twarze i te atletyczne ciała 
Indyan rozciągniętych na ziemi. Araukanka tylko z rozplecionym włosem, z pięknemi swemi 
oczyma wlepionemi w ziemię stała sama jedna, opierając swą prawą rękę o łoże swego 
despoty. Wstyd i wrodzona skromność trzymały ją obudzoną, i wzbraniały jej zabrać 
zwyczajne sobie miejsce, aż zupełnie wygasło ognisko i w głębokim śnie nie zostali 
pogrążeni podróżni.
	Jako następstwo tego poddaństwa i poniżenia w jakiem się znajdują kobiety, jest i to, 
że zupełnie są wyłączone ze składu towarzyskiego; nie mają udziału ani w tańcach ani w 
grach, ani w jakich kolwiek zabawach mężczyzn; najwięcej co im jest dozwolono, jest to 
wylewać łzy i rozpaczać i lamentować na pogrzebach swych mężów. Indyanin Araukański 
jest istotą najbardziej anty-muzykalną i jak najmniej ma zdolności do wszelkich sztuk 
pięknych. Jego śpiew jest gatunkiem recitativu bez melodyi i znaczenia, jak jego wymowa, 
gatunkiem śpiewu bez taktu i peł-


146


na monotonności. Tenże sam brak smaku, wdzięku i wyobraźni, okazuje się i w tańcu 
Indyjskim; przysiadając i zginając kolana, z twarzą zwróconą ku ziemi, podskakuje tylko, jak 
to zwykły małe dzieci. Jedynem narzędziem muzycznem jakie znają, są dudki z pewnej 
rośliny leśnej z której wydobywają dźwięki smutku i małej modulacji i harmonii.
 Nie mniej nieszczęśliwe są Indyanki w czasach wojny albo napadu nieprzyjacielskich 
pokoleń. Nie mając żadnego udziału w życiu czynnem i awanturniczem swych walecznych 
mężów, nic im nie pozostaje jak kryć się z dziećmi wśród nieprzebytych lasów, i jeżeli się 
wojna przedłuży umierać z głodu i nędzy, lub za odkryciem dostać się do niewoli. Jakiż los 
czeka ich wtedy, kiedy nietylko cięży nad niemi barbarzyńskie prawo płci siły i niewoli, ale 
najczęściej i zemsty. Zaprzedana, lub zatrzymana w mocy nieprzyjaciela, mordercy swego 
męża i dzieci, uważa się za własność najprawniej nabytą.
 Lecz to dziwić nas niepowinno. Taż sama dola w jakiej się dzisiaj znajduje kobieta 
Araukańska, była niegdyś wspólną wszystkim niewia-


147


stom świata dokąd się nie dostało światło Ewangelii; tenże sam stan istniał niekiedyś u 
wszystkich dziś cywilizowanych narodów, przed wprowadzeniem chrześcijaństwa.
 Jeżeli brak żywotnych posad w wierze Indyanina jest przyczyną zniżenia, zmysłowości i 
grubego materializmu, z jakim spogląda na swoje kobiety, również brak posady nie mniej 
fundamentalnej jest powodem niezwykłych sposobów jakimi czci umarłych i świętą pamięć 
swych przodków. Zdaje się, że żadne przeczucie moralne kar i nagród nie wpływa na niego, 
gdyż w wyobrażeniu jego, życie przyszłe niczem więcej nie jest jak przedłużeniem 
teraźniejszego. Ci których przeznaczenie w pojęciach jego zabiera na drugą stronę Letejskich 
wybrzeży, unoszą z sobą te same pragnienia i namiętności, które miotały nimi na naszym 
padole, jak gdyby wieczność składała się z tychże samych zmysłowości bez liczby tylko i 
używań bez końca. Nie wie on, że mogą być inne sposoby uczczenia pamięci zmarłego jak 
powtarzanie w ostatniem pożegnaniu i pogrzebie tychże samych scen opilstwa, obżarstwa i 
wo-


148


jennych wycieczek, które im były tak miłemi za życia.
 I widziemy tu w istocie jak nierozsądnym pokazuje się człowiek w epokach, w których 
zbywa mu na świetle do rozpoznania wysokiego przeznaczenia dla którego został stworzony.
 Osiwiały kacyk, zmarły na łonie swojego seraju i w pośród swych posłusznych mu dzieci, 
złożony jest na łożu, które postawione bywa potem po nad belką poprzeczną chaty i niedaleko 
od ogniska, i w tedy już Araukanie nie myślą o niczem, jak o przygotowaniach do jego 
pogrzebu. Przygotowania te zależą na sprawieniu zmarłemu jak najwspanialszych sukien, na 
zaopatrzeniu się ile możności w jak najwięcej chicha (trunek z kukurydzy), aby to mogło 
wystarczyć na kilka dni pijatyki, oraz w zboże różnego rodzaju, któreby mogło wystarczyć 
dla 200 lub 300 sąsiadów, co wszystko składają do łodzi, która ma towarzyszyć tej, w której 
umarłego powiozą do grobu. Dwa lub trzy miesiące upływa szczególniej na oczekiwaniu pory 
w której gotowa będzie fermentacja napoju stanowiącego najpotrzebniejsze libacje i będącego 
najgłówniejszem kadzidłem pogrzebowego obrzędu.


149
 
 Tym czasem, zwłoki umarłego rozkładają sie i zapowietrzają mieszkanie w którem skazane 
są żyć cały ten czas owdowiałe kobiety i dzieci; na ćwierć mili nie raz zbliżyć się nie można 
do podobnego domu, tak strasznym jest wyziew gnijącego trupa.
 Nakoniec wielki dzień nadchodzi, najmniej trzystu Indyan zbiera się wtedy; huk trąb i 
piszczałek oraz tentent koni rozlega się po tych pięknych lasach i dolinach. W pośród 
najwyższej pijatyki i najwspanialszego bankietu rozpoczyna się obrządek około umarłego, 
kołują konne ewolucye, w których wiatr igra z czarnym włosem jeźdźców i grzywami 
rumaków. Kiedy łódź fatalna opuszcza domowe progi, zmartwiona rodzina różnych używa 
praktyk przesądnych, aby przeszkodzić uleciałej duszy powrót do dawnego mieszkania, i przy 
składaniu zwłok do grobu polewają je napojem i kładą wszystko przy ciele co było miłem 
umarłemu za życia. Z nim razem zakopany zostaje krzywy kij gry chueca, którego użytku już 
dawno zapomniał, obciążony będąc latami; tam składają lancę tyle razy skrwawioną w 
strasznych wyprawach i loques, praw-
150
dziwą broń palną tego ludu, płaszcze, dywany, ostrogi, najlepsze przybory rozmaitego rodzaju 
i ziarna zboża do zasiewu, aby nie tylko miał się czem żywić, ale i na drugim świecie 
przygotować sobie to samo utrzymanie co na tym - i to wszystko odbywa się w najwyższem 
szaleństwie i przy okrzykach pijaństwa, i zdaje się, że ze zwłokami zmarłego chcą zarazem 
pochować zdrowy rozsądek i uczucia żywych.
	Taki jest pogrzeb barbarzyńcy, i jest on prawdziwym symbolem wiary Araukańskiej 
co do nieśmiertelności duszy i co do przyszłego żywota.
	Trudno jest uwierzyć, że człowiek obdarzony wielką duszą i szlachetnem sercem, 
może żyć bez poczucia potrzeby składania czci najwyższej istocie, w którą wierzy i na której 
potężną pomoc zdaje się liczyć. Żaden dogmat nie jest podobnym do ustalenia ani utrzymania 
starodawnych tradycyj, ani postępu moralnego w narodzie, który nie ma wśród siebie ludzi do 
szukania ściślejszego węzła z przeszłością, z życiem przyszłem i nieskończonością. —
	W takim to stanie znajduje się lud Araukań-


151


ski w pośród którego historyk znajduje takie zmieszanie niedoskonałości, ze śladami 
cywilizacyi wysoko posuniętej, że uważać go musi „za resztki wielkiego i świetnego narodu, 
który musiał upaść jakiemiś rewolucyami fizycznemi i moralnemi, którym niekiedy glob nasz 
podlegać się zdaje.” (Molina hist. de Chile. Tom I.)
	Tym to głównym niedostatkom w organizacyi politycznej i moralnej przypisać należy 
upadek tego ludu, od czasu kiedy wielkiemi czynami i walecznością w bojach przeciw 
Hiszpanom dał niegdyś poznać światu chrześciańskiemu tylu bohaterów, z których dzisaj nie 
pozostały i prochy. I w rzeczy samej, jeżeli się zastanowimy nad energią, nad patryotyzmem i 
dawnemi cnotami tego narodu, nie możem nie dojrzeć smutnych symptomatów, które 
pokazują stopniowe zniżenie stanu Araukanów od pierwszej chwili podboju.
	Temi symptomatami są: najpierw, brak jedności politycznej i wygaśnięcie tego 
uczucia potrzeby moralnej, która posuwa naród do skupienia swych sił i potęgi, ile razy żyje 
w nim energia i wola działania. Już nie istnieją owe


152


zgromadzenia, na których naczelnicy wszystkich pokoleń naradzali się nad dobrem kraju i 
nad wyborem swych wodzów. Aż do nazwiska wygasła ta dawna władza tokich i hulmenów. 
Pograniczne ziemie, sprzedane lub puszczone w najem, zmieniły podziały polityczne tej 
krainy. Cały naród jest dzisiaj pod rządami kacyków których liczba w dzisiejszych czasach 
tak się pomnożyła, że niektórzy znich zaledwie rządzą dziesięciu lub dwunastu rodzinami. 
Większość ich posiada ten tytuł dziedzictwem, lecz są i tacy, którzy go otrzymali od rządu 
Chilijskiego za oddawane usługi rzeczypospolitej przeciw własnym swym braciom. Niektórzy 
z nich są bogatemi, mają w swej posiadłości wielkie obszary, znaczną ilość bydła i mnóstwo 
koni, drudzy zaś pod tym względem mało się różnią od ludu pospolitego. Żaden z nich nie ma 
dostatecznej siły ani wpływu aby mógł ustalić swoję jurizdykcyę w czasie pokoju, i 
niezawsze podczas wojny może zebrać swych wazali. Tylko niebezpieczeństwo nagłe, najście 
ich ziemi przez nieprzyjaciela lub pragnienie śmiertelnej zemsty, może złączyć ich z sobą i 
rozbudzić dawnego w nich ducha. Ich


153


parlamenta czyli zebrania narad, które zdarzają się jeszcze niekiedy w niektórych pokoleniach 
Araukańskich, są tylko częściowemi; rozkazy czyli tak nazwane głosy, które potężniejsi 
kacykowie puszczają przez swych wysłańców, co się zdarza niekiedy dla przyjęcia gościa, te 
rozkazy mają wpływ tylko na pobliższe pokolenia, a odleglejszym są zupełnie obojętnemi.
 Już znikły te sławne ogniowe telegrafy, które powtarzane niegdyś ze wzgórza na wzgórze, 
mogły jednej nocy zrobić powstanie w całej Araukańskiej ziemi i zgromadzić jej wszystkie 
wojenne siły tam, gdzie ich wzywała obrona ognisk domowych; wszystkiemi drogami 
zbiegali się wtedy do jednego środka i wznosili serca tą żywą nienawiścią, dla której każda 
kropla krwi przelanej, zmieniała się w nowy płomień pożerający zemstą.
 Lecz jakiż lepszy dowód politycznego upadku tego ludu, jeżeli nie obojętność w wiązaniu się 
z Chilijczykami i ich prowadzenie się w czasie wojny o niepodległość Chilijską i w wojnach 
rozmaitych stronnictw. Jedni z nich trzymali się strony królewskiej, drudzy walczyli za 
wspólną


154


ojczyznę, byli tacy których interes wyprowadzał z domu i tacy co zupełnie zostawali 
neutralnymi, a nikt nie korzystał z tak sposobnej chwili ażeby zapewnić na zawsze 
niepodległość starożytnej Araukanii. Nigdyby nie powinno zniknąć z pamięci wojownika, że 
miał towarzyszami broni nieraz tych, których jego przodkowie za nieprzyjaciół swojej 
ojczyzny uważali.
 Drugim symptomatem upadku albo raczej wygaśnięcia starodawnej idei moralnej, która 
służyła za natchnienie tym ludom męztwa i nadzwyczajnej gorliwości w obronie wolności i 
niezależności kraju, jest prawie zupełne osłabienie tradycyi i pamiątek dawnych wielkich 
czynów i historycznego bohaterstwa. Tradycye, ten skarb święty, prawdziwe narodowe 
bogactwo, źródło nieśmiertelnego życia narodu, składały się zawsze w jednej świątyni wiary 
heroicznych ludów starożytności, i strzeżone były zawsze przez kapłanów i poetów. Duch 
narodowy, ich szlachetna duma, znikały tylko wtedy, kiedy znikała wiara i zaniedbywały 
obrzędy, zostawiające otwarte pole sofistom, politykom i mówcom. Araukanie nigdy nie 
mieli świątyń, nigdy kapłaństwa,


155


nie utrzymywali żadnych religijnych ceremonij, i nie wiadomo mi, czy kiedykolwiek mieli 
swych bardów lub trubadurów. Nikt między nimi dzisiaj nie wie kto to był waleczny Lautaro, 
kto mądry Kolokolo, kto nieustraszony Kaupolikan, którzy żyją jedynie w pamięci i w 
poezyach chrześciańskich; mało kto z nich wie jakie niegdyś nazwisko nosiła głęboka rzeka 
Imperyal, jak nazywali ich ojcowie niegdyś pamiętne wybrzeża Villagran, ani żaden z synów 
dawnych kacyków nie wie o swoim historycznym początku. Dochowała się tylko pamięć 
zburzenia siedmiu miast, moment ich barbarzyńskiej odwagi, stalszy niżeli siła ramienia, 
która je podniosła.
 Starodawna duma Araukańska została przyćmiona; uwikłani w zręczną politykę hiszpańską, 
wielu z kacyków nazwyczaiło się do przjmowania grzeczności i podarunków, straszniejsza 
broń przeciw ich piersi niżeli z sławnego hartu żelazo kastylijskiej szabli. Spoufaleni z 
dzisiejszem swem położeniem, jedni z nich pobierają żołd nikczemny od swych dawnych 
nieprzyjaciół, drudzy cieszą się otrzymanemi kaftanami lub laskami, jako oznakami ich 
osłabionej godności i powagi,


156


inni znów krzykliwie domagają się tychże samych oznak, które im odmawiane zostają jedynie 
dla tego, że są ludźmi, których się nikt nie lęka.
 Jednakże nie odrazu zmienia się i upada charakter narodu, chociaż pod wpływem czasu 
okoliczności i egoizmu zniżają się jego naczelnicy. Od czasu do czasu, wśród tego upadku, 
który może być dla nich przygotowaniem nowej ery, rozbudza się wyniosła Araukańska 
waleczność siejąc przestrach i zniszczenie między swoimi i między sąsiadami. Wtedy tylko 
okazuje się Indyanin w charakterze swoim dzikim i nieugiętym, jako zwierzę drapieżne 
nienasycone krwi i zdobyczy. Tenże sam Indyanin, który w czasach pokoju jest tak gościnny, 
roztropny, godny i miłośnikiem swojego ogniska, okazuje się w całej okropności natury 
człowieka opętanego brutalskiemi i podłemi namiętnościami, gdzie żadna szlachetniejsza idea 
ni uczucie nie mogą stać się dla niego wędzidłem. Z obnażonem ciałem, z pomalowaną 
twarzą, z włosem wzniesionym do góry i z przeraźliwym krzykiem rzuca się rozpaczliwie na 
szeregi nieprzyjacielskie, lub szuka sposobów jakiemi by go napaść z nienacka


157


w czasie snu głębokiego lub nocnego po trudach spoczynku. Z niezłomnem męstwem łączy 
chytrość i okrucieństwo, nie przebacza jeńcom, jeżeli osczędza płeć słabszą, to przez podłe 
wyrachowanie i w celu zaspokojenia najnikczemniejszych popędów.
 Ztąd to zapewne pochodzi, że Chilijczycy, którzy walczyli z Indyanami, a nie widzieli ich 
nigdy w czasie pokoju, poczuli ku nim najwyższą nienawiść, i uważają ich za lud 
barbarzyński, zdradliwy i okrutny. Nie pomyśleli oni nigdy nad tem, że Indyanin w czasie 
wojny jest tem, czem byli przodkowie nasi przed przyjęciem chrześciaństwa, i czem my sami 
jeszcze niekiedy bywamy, ile razy nas opanuje namiętność, złość lub egoizm.


158

CZĘŚĆ III

Przyczyny jakie stawią przeszkody w cywilizacyi Indian Araukańskich i środki zdające się 
najwłaściwszemi do osiągnięcia tego celu.

Mając przed oczyma przyrodę Araukańskiego kraju, jego położenie jeograficzne, stan 
moralny w jakim się znajdują jego mieszkańcy, i wszystko to co miałem sposobność 
powiedzieć w tem względzie w pierwszych dwóch częściach, przejdźmy teraz do 
zastanowienia się nad powodami jakie ten kraj wstrzymują w postępie, w którym mają udział 
inne Chilijskie narody, a razem jakie są najwłaściwsze środki do ucywilizowania i do 
przyprowadzenia jedności tych Indyan.


159


	Zauważmy najpierw, że położenie fizyczne tego kraju nie może być żadną przeszkodą 
w ważnem dziele ucywilizowania Araukanów. Obszar zajęty przez nich, nie ma w sobie nic 
szczególnego coby go miało odróżniać od bezpośrednio sąsiednich prowincyj, tak na północ 
od rzeki Biobio, jak na południe od Valdivii; taż sama natura, taż sama konfiguracya ziemi, 
też same wzgórza, lasy i Kordyliery, i tenże Ocean. I chociaż wybrzeża w swoich skrętach nie 
naznaczają tak wygodnych portów i miejsc do wyładowań jak w północnem i południowem 
Chili, nie zbywa jednakże na pewnych zatokach i drobnych przystaniach, do których zbliżyć 
się mogą łodzie i wysadzać ludzi na brzegi. Całe to wybrzeże Araukańskie gdzie niezależność 
Indyan utrzymuje się w swej mocy, rozlega się od ujścia rzeki Lenbu, albo raczej rzeki 
Paycavie aż do ujścia Tolten, i nie zajmuje więcej nad mil 35 lub 40. Przypominamy sobie, że 
rzeka Lenbu tworzy gatunek zatoki mającej dosyć głębokości i ochrony, a na rzekach Meuhin 
albo Ouenle (w miejscu naznaczonem na wyspie Fitzroy nazwiskiem Chanchancove) jest 
przystań, w której


160


małe łodzie rybackie w miesiącu lutym znalazły bezpieczny przytułek przed burzą, która ich z 
wyspy Mocha tam zapędziła. Należałoby rozpoznać dokładnie ujście rzeki Imperial, ażeby 
zdać sobie sprawę jaki pożytek możnaby wyciągnąć z tego położenia, które jest prawdziwym 
kluczem posiadłości Indyjskich.
 Co do kominunikacyj lądem, jużeśmy powiedzieli, że droga nadbrzeżna która idzie prosto z 
fortecy Arauko do Valdivii przechodząc przez stary Tukapel i Imperial, i która łączy dzisiaj 
prowincyą Conception z Valdivijską, ma tylko dwa miejsca przykre i wystawione na 
niebezpieczeństwo, że mogą być przecięte w czasie wojny. Uporządkowawszy w tem miejscu 
las i naprawiwszy drogę, główny trakt wojenny i handlowy mógłby być ustalonym, to jest 
jedna z tych żył, którąby dla tych narodów uderzać zaczął puls nowego życia. Dzieło to nie 
przedstawia żadnych wielkich trudności, ani ile mi się zdaje, nie wymaga wielkich nakładów; 
zależy ono na przecięciu tych splecionych zarośli i usunięciu tych pni drzew zwalonych od 
niepamiętnych wieków, które zmieniają każde z tych wzgórz w prawdziwe


161


fortece, mogące się oprzeć jakiejkolwiek sile zbrojnej. Mniemam, że sami Indyanie pomogą 
w tej pracy, widząc korzyści jakie mogą otrzymać w handlu bydłem i różnemi płodami 
krajowemi, jaki się może zawiązać z nimi i z prowincyą Valdivii; i w samej rzeczy, handel 
znacznie się powiększyć może bydłem południowych stron, które przechodząc przez ziemie 
Araukańskie, nie myślę, aby mogło znaleźć jaką przeszkodę ze strony jej mieszkańców. 
Indyanie prędko się ozwyczają z tym tranzytem, korzystając z małych podarunków, jakie 
zwykli im robić kupcy, i dopomogą im nie raz w tem trudnem przedsięwzięciu, 
przeprowadzania trzód lasami i bagniskami. To samo może służyć pogranicznym władzom za 
dostateczny pretekst do utworzenia drogi i do użycia samychże Indyan do jej budowania. 
Dowiedziałem się niedawno, że samą namową bez używania środków siły i gwałtu, udało się 
komisarzowi rządowemu przeszłej wiosny, skłonić Indyan do utorowania drogi w górach 
dawniej nieprzebytej, która prowadzi ze starego Tukapel do Los Anjeles. Jak łatwo można 
tego dopiąć z nimi, szczególniej ofiarując


162

im zapłatę jakkolwiek małą, albo niejakie podarunki, co zresztą zgodnem jest ze 
sprawiedliwością i z dobrem stron obu.
	Widzieliśmy zarazem, że ogromna płasczyzna, którą się rozciąga mięzy dwoma 
łańcuchami gór (płaszczyzna środkowa), przedstawia otwarte pola, również zdolne do 
utworzenia drugiej drogi wojennej i handlowej, gdyż żadne fizyczne przeszkody nie stoją jej 
na zawadzie. W tej drodze, która prosto idzie z Nacimiento do San Jose, nic nie mogłoby 
wstrzymać wyćwiczonego wojska w taktyce i karności, i żaden napad najgwałtowniejszy 
Indyan nie mógłby mu dać rady, gdyż ci innej strategii nie znają, prócz siły swych ramion.
 Raz te dwie drogi ustalone i zapewnione, jedna wybrzeżem a druga płaszczyzną, 
najnaturalniej otworzyć się mogą inne poprzeczne trakty łączące Tollen z dolinami Imperial, i 
mające kiedyś, jakeśmy to powiedzieli, wyżywiać liczne populacye i zamykać w swem łonie 
wielkie i bogate miasta.
 W każdym razie położenie fizyczne i jeograficzne ziemi Indyan południowego Chili jest nie-


163

słychanie sposobne do zaszczepienia i rozwinięcia nowszej cywilizacji. Kraj ten nie tylko pod 
względem swej żyzności, ale i pod względem temperatury, znaczne przedstawia korzyści. 
Tam się nigdy czuć nie daje to gorące powietrze przesycone wyziewami, które tak śmiertelnie 
walczą przeciw człowiekowi w niezmiernych lasach i pustyniach Majnas i Orinoco, ani 
pokazują się zaraźliwe choroby, które strachem przejmują cudzoziemca na brzegach Choco i 
Panamy, ani się znajdują te straszliwe bagna, żywiące okropne potwory, jak przy ujściu 
Missisipi lub Amazonki. Powietrze zdrowe, orzeźwione, odnowiane zmieniającemi się 
wiatrami południa i zachodu, pory roku bardziej odznaczane niźli w północnem Chili, rola 
żyzna i sposobna do uprawy, roślinność lasów wolna od zwierząt drapieżnych lub jadowitych; 
wszystko nakoniec, zdaje się wzywać do tego kraju życia i czynności świata 
chrześcijańskiego i cywilizacyi towarzystw dzisiejszych. Jeżeli do tego sposobną jest cała 
ziemia Chilijska, niemająca innych sąsiadów prócz morza na zachód a na wschód Kordyliery, 
łatwo jest przekonać się kiedy chodzi o przejrzenie przeszkód


164

które stały na zawadzie połączeniu się Indyan z resztą narodów stanowiących rzeczpospolitę, 
że te przeszkody nie pochodziły ani z zewnętrznego kształtu, ani z przyrody fizycznej.
 Lecz nim się zastanowim nad prawdziwemi przyczynami i przeszkodami, nie będzie od 
rzeczy powiedzieć słów kilka, co rozumiemy przez prawdziwą cywilizacyę.
 I w samej rzeczy, w czasach w których żyjemy, mało wyrazów słyszemy powtarzanych 
częściej niż wyraz cywilizacja, i mało jest którychby znaczenie było mniej jasnem i 
sposobniejszem do najrozmitszych tłómaczeń, mniej pewnem i mniej określonem.
 Jeżeli pod tym wyrazem rozumiemy to co chce oznaczać wielu cywilizatorów, to jest 
zewnętrzną kulturę człowieka i jego sposób ubierania się, wygody w jakie się umie 
zaopatrywać, pewny zbytek i używanie naczyń do życia domowego i jego mieszkanie, i 
sposób jakim w niem przyjmuje ludzi, — i jeżeli w końcu pod tem nazwiskiem mamy 
rozumieć przemysł i rostropność, jaka służy do ulepszenia bytu materyalnego, sposób 
wojowania i umawiania się z sąsia-


165

dami, pewna bystrość i zręczność w stosunkach z bliźniemi, wyznaję, że jeżeli to wszystko 
nazywa się cywilizacyą, araukańscy Iudyanie nie są dzikimi, i uważam ich nawet za 
cywilizowańszych, niżli w niektórych miejscach lud prosty chilijski, i niżeli ich 
cywilizatorowie pograniczni.
 I w istocie, jeżeli spójrzemy okiem wolnem od przesądów i od tej pychy, którą od 
dzieciństwa przepojeni jesteśmy, zobaczemy, że skromna tunika (chiamal) córki lasów 
araukańskich i jej krótka mantyla albo ichella, składają ubiór jeżeli nie bardzo wdzięczny i 
gustowny, to wygodny, przyzwoity i rozsądniejszy niżeli kobiet wielu cywilizowanych 
narodów. Cóż może zarzucić cywilizowany człowiek tej niewinnej kokieteryi, z jaką 
ozdabiają swe czarne sploty świecącemi się szkiełkami i otaczają swe ramiona paciorkami i 
bransoletkami? Niemniej poważnym i skromnym jest i ubiór Indyaniua; jego piękny włos 
związany przepaską w kształcie diademu, nic w sobie niema barbarzyńskiego i dzikiego. W 
jego domu panuje porządek, pokój, posłuszeństwo naczelnikowi rodziny, jednem słowem, 
wszystkie te zalety, których może pozazdrościć nie jedna cywi-


166

lizowana familia. Jego pola dobrze uprawne i ogrodzone, jego trzody tuczne, obfitość 
owoców, jarzyn i napojów mocnych, mogą zapewnić byt materyalny, który byłby upragniony 
mieszkańcom wielu krajów, uważających się za wyższych w ukształceniu i w obyczajach. I 
niemniej są zręczni w zamianach ci, którzy się oddali handlowi, i według wyznania 
chrześcijan samych, nie jednego umieją wypłatać figla swoim mistrzom w kupiectwie.
 Nakoniec, jeżeli ich domy, które porównane z tysiącami folwarków chilijskich, nie mają tego 
wejrzenia i wygód, jakie się po miastach naszych znajdują, i jeżeli miejsce krzeseł zastępują 
ławki pokryte niewyprawną skórą lub tkaniną, i jeżeli na ich stołach zamiast naszych 
metalowych, znajdują się łyżki i półmiski drewniane, jeżeli nakoniec ich przemysł nie 
wychodzi po za rolnictwo i po za fabrykacyą płaszczy i koszul, mają z drugiej strony wielką 
wyższość zdrowiem, silnemi ramionami, pogardą śmierci i miłością wolności i niezależności.
 Z tej przyczyny, korzyści materyalne nie dają cywilizowanemu człowiekowi prawa, co wię-


167

cej, nie wkładają na niego obowiązku przyprowadzenia do posłuszeństwa tych, których uważa 
za opóźnionych na drodze postępu; bo według mojego mniemania, takie, korzyści nie warte 
są i ładunku prochu spalonego, a cóż dopiero narażania życia i jednego z tych filantropów, 
okazujących tak gorliwą miłość dla dzikich; propaganda podobna prostym byłaby podbojem.
 Szlachetniejszemi i wznioślejszemi były cele, które poruszały narody zasłużone rzeczywiście 
w dziele postępu ludzkości i rozwoju moralnym innych ludów, wtedy nawet, kiedy potrzeba 
nagła, albo i źle zrozumiana lub chwilowa egzaltacya, kazały im używać przemocy. 
Podniesienie duszy i myśli, przekonania silne i narodowe, godność człowieka, jego moralne 
szczęście w tem i drugiem życiu, miłość wolności i prawd nieśmiertelnych — oto były 
wzniosłe powody wojen; jednem słowem, wielki interes dla prawdziwego przeznaczenia 
człowieka, był jedynym żywiołem wielkich czynów w narodzie, którego jedyną siłą i 
jedynem źródłem natchnień bywała religijna wiara i przekonanie.
Pod tym tylko względem zapatrywać się mo-


168

żem na dzieło cywilizowania i przyprowadzenia Indyan do posłuszeństwa; — z takiem tylko 
uczuciem zajmujmy się niemi, i zobaczmy jakie posiada środki naród Chilijski, aby włączyć 
do swego łona Katolicko-republikanckiego, najszlachetniejsze pokolenie amerykańskie.
 Pozwalam sobie o tem pisać bez względu na osoby i na przekonanie najbardziej ustalone w 
epoce dzisiejszej, bo nie piszę dla pochlebiania, i chcę powiedzieć to, co w sumieniu mojem 
czuję za potrzebne abym powiedział.
 Rozpoczynam od szczerego wyznania, ze kosztem prawdziwego postępu, którym tak słusznie 
szczyci się Chili od chwili swojego usamowolnienia, rzeczpospolita bardzo niewiele zrobiła 
dla ucywilizowania i połączenia Indyan dotychczas. Żywo nam to stoi na myśli, że wojna, 
która od lat tylu niszczyła prowincye południowe, nie tylko że nie dozwalała cywilizacyi 
rozwijać sie w tych stronach, ale owszem, zmusiła Chrześcijan do szukania sprzymierzeńców 
i towarzyszów broni; i Indyanie walcząc w szeregach swych cywilizatorów, widzieli ową 
cywilizacyę w całem okrucieństwie i zepsuciu, i pomagali tymże chrze-


169

ścijanom przelewać krew chrześcijańską. I nazwyczajeni do tych wojen, rzucili się potem na 
swych towarzyszy, którzy ich wezwali do walki przeciw swym braciom. Wtedy missye 
porujnowane zostały, powaga komissarzy i kapitanów Indyan upadła zupełnie, rozproszyła sie 
ta mała liczba kapłanów; pola zostały zniszczone, i cala wyspa Laja aż do Antuco i nowego 
Tukapel, wszystkie posiadłości dzisiejszego departamentu Lautaro były zrujnowane, a wśród 
pięknych winnic Conteras obozował okrutny i rozkiełznany Pehuenche.
	Te wstrząśnienia, tak przeciwne cywilizacyi, głębokie rzuciły nasiona zobopólnych 
nienawiści i pragnień zemsty. Odczarowany barbarzyniec od tej idei wyższości moralnej, 
którą nawykł był widzieć w Chrześcijanach, nie umiał sobie zdać sprawy z prawdziwych 
powodów tej wojny, i uważał ją tylko za okoliczność szczęśliwą, w której mógł dać poczuć 
swe ciężkie ramię tym, którzy chcieli się uważać za wyższych od niego w ukształceniu. Ślepy 
na zalety szlachetniejsze i moralniejsze powody tych co go pobudzali do


170

wojny, nie miał oczu i uszu jak do naśladowania ich wad, jak do kopiowania ich nadużyć.
 Wiele kosztowało krwi i wysileń Chilijczyków do powstrzymania tego szalonego ludu, który 
z krzykiem domagał się kontynuować wojnę w miejsce ofiarowanej mu cywilizacji i pokoju. 
Wielkie i nużące wyprawy, prowadzone przez najlepszych jenerałów rzeczypospolitej, 
zaledwie zdołały uspokoić Araukanów. Musiano uorganizować pograniczne milicje i 
powiększyć weteranami poblizkie garnizony, ażeby ich utrzymał w pokoju, i dzięki tylko 
temu rozwinięciu sił nadzwyczajnych, Indyanin nieukontentowany zachował się cicho, 
ukrywając swe namiętności, popęd do wojny i swe odwieczne zawiście.
 Lecz czyliż wolno jest pozostać narodowi Chilijskiemu w tem biernem stanowisku względem 
swych braci i kontentować się samem rozwinięciem i okazaniem sił swoich, kiedy powołanie 
jego tak jest wzniosłe, kiedy obowiązki jego wzywają go do przedsięwzięcia pracy świętej i 
cywilizacyjnej.
 Pewny jestem, iż niema jednego Chilijczyka, któryby śmiał powiedzieć, iż na tem poprzestać


171

należy. W ostatnich czasach nawet najwyższa władza różne przedsięwzięła środki, aby tak 
ważne rozpocząć dzieło; i słusznie pierwsze jej kroki skierowane zostały przeciw Indyanom 
pogranicznym, pierwsze wysilenia obrócone na odbudowanie dawnych missyj i urządzenie 
właściwych urzędów, do zapewnienia pokoju i bespieczeństwa Chrześcijanom, którzy 
znajdują się w bezpośrednich stosunkach z dzikiemi. Epokę dzisiejszą można uważać za 
najsposobniejszą i najkorzystniejszą do dalszego prowadzenia rozpoczętego dzieła. Z każdym 
dniem, południowym prowincyom daje się mocniej czuć brak połączenia się z Araukariami i 
brak ich cywilizacji. I rząd i prywatni ludzie zarówno zwracają swoją uwagę ku 
przedmiotowi, który ma rozstrzygnąć los tak znacznej części rzeczypospolitej; jedynie tylko 
jest różnica zdań w wyborze środków, które należy użyć, aby dójść do celu, które samo 
uczucie ludzkości im naznacza.
 Trojakie są opinije albo raczej systemata, prowadzące do osiągnienia tego celu, o których 
zasłyszałem rozmawiając z ludźmi, którzy mają jakiekolwiek wyobrażenie o tym kraju i jego 
mie-


172

szkańcach. Nie są to tylko zdania pojedyńcze lub sposoby myślenia, ale echa przekonań, 
których zastosowanie nie raz już miało sposobność wejść w życie i być probowanem.
 Pierwsze z nich jest wyłączne użycie siły i przestrachu, jest to propaganda z bronią w ręku. 
Obowiązkiem jest naszym wyznać, że większa część tych co dzielą to przekonanie, są właśnie 
ci co walczyli z Indyanami, i po większej części starzy i wytrawni wodzowie. Opinia ta 
zasługuje abyśmy się zastanowili nad nią, tem bardziej, że dzieli ją wiele osób 
umiarkowanych i zdolnych, ludzi wielkiej poczciwości i wojennej odwagi, a razem 
przywiązanych do swojej ojczyzny.
 Partyzanci tego systematu utrzymują, że Indyanin z natury i charakteru swojego jest 
niesforny, wcielony nieprzyjaciel Chrześcijaństwa, zdradliwy, okrutny, przeciwny 
wszelkiemu porządkowi, wyniosły i zuchwały. Lecz zastanówmy się, że osoby, które o nim 
tak mówią, są te właśnie, które go znały tylko w czasie wojny i za pośrednictwem ostrza 
szabli były z nim w stosunku, ekscytując do najwyższego stopnia jego


173

wściekłość i zapał wojenny; i pytamy się ich samych, czy w takim stanie i cywilizowany 
człowiek wiele różni się od zwierza dzikiego, kiedy usłyszy bęben i chrapliwy wrzask 
wojennej trąby.
 Zaiste, nic może w świecie niema szlachetniejszego, wznioślejszego i piękniejszego niżli 
odwaga żołnierska, jeżeli ta odwaga służy do utrzymywania sprawy świętej i sprawiedliwej, 
jeżeli prowadzi do tryumfu jednej z żywotnych zasad ludzkości, lub broni wolności narodu 
przeciw uciskowi. Moralność tych principiów, ma źródło swoje w samemże Chrześcijaństwie, 
które podniosło tak wysoko poświęcenie rycerskie i cnoty, jakiemi są szlachetność, prawość, 
honor i bezinteresowność. Lecz tych zasad i pryncypiów nie może znać Indyanin, ślepy na 
niebieskie światło i braterstwo narodów chrześcijańskich, i niewolnik swoich namiętności 
gwałtownych, dla którego wojna jest najwyższem prawem i kodexem dozwalającym mu 
dopuszczać się wszystkiego, co tylko prowadzić może do zguby nieprzyjaciół. Starajmyż się 
przedewszystkiem wprowadzić to światło do jego kraju, otworzyć mu serce i oczy, dać 
poczuć siłę moralną i po-


174

tęgę nowszej cywilizacyi, i dopiero wtedy będziemy mogli zobaczyć prawdziwie czem jest 
dusza i charakter Indyjski.
 Charakter ten, jeżeli się zastanowiemy nad nim w stanie normalnym, to jest w stanie pokoju, 
bo człowiek stworzony został do pokoju a nie do wojny, charakter ten, mówię, jest uprzejmy, 
godny, sposobny do cnót najwyższych, gościnny, skłonny do pokoju i porządku, do miłości 
ojczyzny, dbały o niezależność domowego ogniska, przezorny, energiczny, poważny i mający 
w sobie wszystko, co zdobić powinno prawdziwego obywatela.
 Ludzie podobnego hartu nie dają się bronią nawracać, która ich może tylko wytępić lub 
upodlić, a w obu tych razach podbój byłby zbrodnią dopełnioną kosztem krwi chilijskiej.
 Drugiem zdaniem, które często słyszałem powtarzane na pograniczu i w innych miejscach 
przez znakomitych nawet Chilijczyków, było: że w istocie siła zbrojna służy tylko do 
jątrzenia bardziej jeszcze Indyan i do cofania ich w cywilizacji, że trzeba ich zostawić w 
pokoju i nie nasyłać mnichów i księży, będących prawdziwą


175

przyczyną nietolerancyi; że nakoniec najlepszym sposobem cywilizowania, jest złagodzenie 
ich obyczajów za pomocą handlu i polityki.
 Handel i polityka, dwa wyrazy mające wielkie wzięcie w naszym wieku, jak zwykli mówić 
ci, którzy wiek ten najmniej rozumieją, wiek obfity w wielkie czyny i głębokie pomysły. I w 
istocie, cóż może być powabniejszem jak nadzieja wstrzymania szczęku broni, szanowania 
wszelkich przekonań religijnych (choćby były najnikczemniejszemi i najgłupszemi), a 
zarazem oświecać, moralizować i ogładzać narody za pomocą handlu i polityki; należy się 
tylko porozumieć, co stronnicy tego systematu rozumieją przez handel i politykę.
 Handel z Araukanami zależy dotychczas na zamianie, jaką robią koczujący kramarze, którzy 
z pudłem na plecach przebiegają ziemie Indyan od domu do domu, dając im indygo, paciorki, 
chustki i tym podobne bagatele, za płaszcze (ponchos) pióra, woły i konie. Indyanie bardzo 
mało mają wyrobów swojego przemysłu, które mogą ofiarować w zamian za te przedmioty 
małego zbytku i wygody, jakiemi ich chcą przyła-


176

skawiać kupcy. Moneta wcale prawie jest nieznaną między nimi, i zamiana robi się sposobem 
niesłychanie lichym, a korzyść zostaje zawsze przy zręczniejszym. Pytam się tedy tych, 
którzy widywali takich tandeciarzy podróżujących, czy w istocie znajdują ich sposobnemi do 
cywilizowania Indyan, a szczególniej do uczenia moralności i sprawiedliwości? Pytam się 
potem tych wszystkich, co się tym handlem zajmują, do jakiego stopnia interesują się 
cywilizacją dzikich, których niewiadomości i łatwowierności umieją tak nadużywać, i czy 
istotnie dbają o stan moralny i towarzyski człowieka.
 Wiem, że w ostatnich czasach, z przyczyny nadużyć i oszustwa popełnianego w handlu z 
Indyanami, powstały kłótnie i rozprzestrzeniły się oszustwa między Araukanami, tak dalece, 
że rząd czuł się zmuszonym zabronić wstępu kupcom na ziemie Indyan, myśląc, że tym 
sposobem zmusi mieszkańców Araukany do zwiedzania miast pogranicznych, dla zamiany 
swych płodów.
 Wielu bardzo naganiało rządowi ten gwałtowny środek, ale nikt nie zaprzeczał exystencyi 
złego, do jakiego dali powód ci missyo-


177

narze finansowi, i tej szkody, jaką w umysłach krajowców zrobiła ta propaganda handlowa.
 Trudniejszem jeszcze do określenia jest wyraz polityka, jeżeli ją uważać mamy za sposób do 
przyprowadzenia Indyan do posłuszeństwa.
 Studiując ten wyraz, jak go zwykle używają ludzie, ma on to samo znaczenie, co w wyższym 
świecie wyraz dyplomacja, a w języku prostym, szczerym i jasnym ma to samo znaczenie, co 
prawne oszukaństwo i spoliacya. Insynuować się w umysły Indyan, budząc w nich miłość 
zbytku i wygód, któreby ich czyniły zniewieściałymi, pochlebiać ich miłości własnej, 
popychając ich do współubiegania się z braćmi własnymi, rozsiewać między nimi niezgodę, 
szczuć jednych przeciw drugim, aby się między sobą niszczyli wzajemnie lub szukali 
protekcyi u sąsiadów, wyzuwać ich z posiadłości niczem lub jaką bagatelą pod pretextem 
kupna lub najmu, wypychać ich zręcznie i gładko z ziemi bez żadnych odpowiednich 
korzyści, jednem słowem, zyskiwać przestrzeń, zachowywać starannie ich niewiadomość i 
przesądy, a nadewszystko usypiać ich energiję i starodawną waleczność — oto jest, co wielu 
lu-


178

dzi nazywa polityką, co nam doradzają zastosować i co zwykle od czasu do czasu praktykuje 
się miedzy ludźmi, którzy się uważają za cywilizowanych.
 Należy mi przebaczyć, jeżeli się rozwodzę nad dowodzeniem, że ten sposób postępowania i 
ten gatunek polityki nie zgadza się wcale ze szczerym i szlachetnym charakterem narodu, 
jakim jest chilijski, i że jest niegodnym chrześcijanina. Każdy czyn niemoralny jest 
szkodliwym dla ludzkości, tem bardziej, jeżeli przynosi chwilową i pozorną korzyść. Kara za 
niego przychodzi często późno, ale nigdy nie mija. Straszna jest pokusa, na którą się wystawia 
człowiek potężny i zręczny, kiedy mu się nadarza okoliczność wyciągnąć jakiś pożytek z 
niższości moralnej lub fizycznej swojego sąsiada, i nigdy mu nie zbywa na pozornych i 
zwodniczych argumentach, któremi chciałby zmniejszyć swoją winę zdradliwemi wyrazami 
konieczności, i że tak się składa. Lecz narody mają sumienie jak i indywidua, które się nic nie 
zaspakaja żadnemi wyrazami.
 Wstrzymam się od dalszego rozbierania i zbijania tego systematu cywilizacyjnego, który


179

mniej jeszcze jest rostropny i skuteczny a niżeli pierwszy, a nie moralniejszym jest od niego.
 Trzecia opinia, albo raczej trzeci systemat, który jest przyjętym od ludzi zastanawiających się 
nad tym przedmiotem, jest edukacya religijna i intelektualna krajowców. Jest to systemat, 
który, o ile słyszałem, i rząd zdaje się przyjmować, i jest jedynym, zasługującym na uwagę i 
na zastanowienie się nad środkami prowadzącemi do niego.
 W skutku tego systematu przedsiębrane jest zachowania siły i hartu starożytnego charakteru 
araukańskiego, podnosząc jeszcze jego godność moralną i intelektualną za pomocą 
chrześcijaństwa.
 I w istocie, bez tego środka, jakiż węzeł mocny i trwały może połączyć Indyanina z 
Chilijczykiem, i jakiż jest sposób porozumienia się między nimi, i jakiż inny środek może ten 
naród dumny i zaślepiony skłonić do przyjęcia jarzma cywilizacyi? Czyż może być pokój, 
braterstwo, zlanie się interesów i narodowości między ludami, które nie wielbią jednego 
Boga?
 Odpowiedź jest prosta i znajoma; i nie dla


180

tego kładę to zapytanie, abym miał wątpić o zdrowym rozsądku i uczuciach narodu 
chilijskiego, ale aby naznaczyć sobie punkt wyjścia w roztrząsaniu przedmiotu, którym się 
zajmuję.
 Głównym przedmiotem przyprowadzania Indyan do posłuszeństwa, nie powinno być 
utworzenie między nimi dobrych kupców, rzemieślników i fabrykantów, i chcieć aby 
zapomnieli robić bronią, uczynić ich bojaźliwymi i zniewieściałymi, miękkością i zbytkiem, 
albo zubożyć ich, aby się stali podległymi. Celem nie może być nic innego, jak 
zreformowanie ich wyobrażeń, zwyczajów i popędów, które najwięcej stoją na przeszkodzie 
prawdziwemu ich ucywilizowaniu. I jeżeli nie użyjem za środek wiary i Bożego światła, 
jakim sposobem możemy dopiąć tego, ażeby Indyanin niezależny i samowolny wyrzekł się 
wielożeństwa i seraju, swych pijackich bankietów, swoich wróżb i czarów? — jakim 
sposobem zaprze on się swojego prawa zemsty i obowiązku, który za naturalny uważa, 
zniszczenia swych nieprzyjaciół bez szukania zgody i pośrednictwa, i jakiemi argumentami, 
obietnicami lub rozumowaniem można go przyprowadzić do


181

usamowolnienia kobiet, dzieci i niewolników? — i póki to wszystko trwać będzie, czy 
Indyanin może się nazwać Chilijczykiem?
 Nie łudźmy się pozorami, dziki człowiek konsekwentniejszy jest w swych fałszywych 
pryncypiach, albo w ich braku z tem co mu jest wygodniejszem, aniżeli człowiek 
cywilizowany, który nie ma wiary i pojęć, które się na niej opierają. Dziki nic nie robi przez 
naśladownictwo, konwencje lub inne jakie słabości świata, — zabija, kogo nienawidzi, 
zaspokaja swoje żądze, używa tego co mu jest mitem, jest gotów tysiąc razy umrzeć dla 
swojego kaprysu lub przekonania, które nie zmieniają się, ani słabną nigdy dla żadnych 
sofizmatów, ni słów ułożonych zręcznie.
 Trzeba wpłynąć na samą głąb jego serca, poruszyć najskrytsze tajniki jego duszy, aby 
skruszyć jego wrodzoną twardość i zrobić go uczestnikiem prawdziwego światła. Dla tego 
obowiązkiem jest ucywilizowanego przedstawić mu tę cywilizację ze strony najłagodniejszej, 
najszczytniejszej i najbardziej ludzkiej, dając mu ile możności poznać niemoralność i nędzę w 
jakiej się znajduje.


182

Z tego wynika, że to stać się może propagandą missyi odbywanej przez duchowieństwo 
energiczne, cnotliwe, cierpliwe, pracowite i biegłe w języku krajowców; powtóre ścisłą 
sprawiedliwością i dobrym przykładem władz i chrześcian, którzy wchodzą bezpośrednio w 
stosunki z Indyanami.
 I w istocie, zaczynamy od wyobrażenia sobie Iudyanina z wszelkiemi wadami jakie mu 
przypisujemy: uważamy go za pijaka, złodzieja, zdrajcę, rabusia, podejrzliwego, okrótnego, 
zmysłowego w swych rozkoszach i popędach, i dajemy mu za kapitana Indyan, za agenta 
władz i policyi, za nauczyciela, za kupca, za sąsiada nakoniec, Chrześcianina lubiącego się 
upijać, wszetecznego i łakomego, niewiernego swojej religii i który o niczem innem nie myśli 
jak o korzyściach jakieby mógł wyciągnąć z Indyanina, oszukując go, zagrabiając mu jego 
ziemię, jego woły i konie, pochopnego do zemsty z niezwyczajnem okrucieństwem za 
najmniejszą oznaką tego co uważa za zdradę Indyanina — i pytam się czy tym sposobem 
można rozwinąć cywilizacyę krajowców. Obaj hulają razem, upijają tymże samym trun-


183

kiem, kradną w towarzystwie, walczą, i w końcu, zamiast coby Indyanin miał być 
nawróconym przez chrześcianina, chrześcianin schodzi do niższego stanu niżli Indyanin.
 Możnaż co więcej nad to powiedzieć? Chrześcianin oddający się grze, pijaństwu i zepsuciu, 
zniża się wyraźnie opuszczając szlachetniejsze i wznioślejsze uczucia, które mu naznacza 
jego religia i stan cywilizacyi w jakim żyje, gdy tymczasem Indyanin biegając za swemi 
bankietami i za grą, puszczając się na wycieczki, powiększając swój seraj, robi to wszystko 
według praw i pryncypiów jakie mu zostawili jego przodkowie, i w tem przekonaniu, że nie 
ma lepszych rozkoszy ani w tem ani w drugiem życiu, i że nie ma lepszego sposobu uczcić 
pamięć swoich ojców ani pozyskać dobrą sławę między swoimi, jak naśladować przykład 
zostawiony mu przez jego dziadów. Chrześcianin kradnący konia, wie że działa przeciw 
zasadom i przykazaniom swojej religii, wie o tem że go prowadzi uczucie upadlające i w 
własnem swem przekonaniu jest poniżonym; to samo popełnia Indyanin na mocy prawa, które 
myśli że posiada, przyswoić sobie cudzego


184

konia na miejscu tego co mu ukradziono. — I z tem wszystkiem, nawet w czasie pokoju, 
więcej panuje bezrządu pijaństwa, złodziejstwa i rozbojów na granicach Araukanii, aniżeli 
wewnątrz krainy Indyjskiej.
 Często podróżny, który zwiedza Concepcion albo pogranicze Araukanii usłyszy, że między 
cbrześcianami sąsiedniemi tysiąc razy są gorsi ludzie aniżeli dzicy, i że słowo Indyanina 
więcej jest warte, niż zobowiązanie się na piśmie chrześcianina. Nie odważam się przyswoić 
sosię tego przekonania, które w samem wyrażeniu nosi pewny charakter namiętności i 
nieukontentowania; przytaczając je pragnę tylko zwrócić uwagę, że wielkie musi tam istnieć 
złe i chciałbym na nie zwrócić czujność rządu.
 Wady ludzkie udzielają się szybczej niżeli powietrze i zaraźliwe choroby. Poprawa tego 
bezrządu, może się stać tylko wstrzemięźliwością i umiarkowaniem, które niczem zachwiać 
się nie dadzą i utrzymać tylko siłą ducha i wzniesieniem duszy. Popęd do zdrady do zemsty, 
do buntu przeciw porządkowi, nie da się leczyć, tylko prawą szczerością, szlachetnością i 
podda-


185

niem się przepisom tych, którzy się znajdują w stosunkach z ludźmi zepsutemi. I 
nieszczęściem, taki los bywa walki wad z cnotami, że te ostatnie nie zawsze tryumfują, że 
pierwsze opanowują obie strony walczące i poniżają zarówno zwycięzców i zwyciężonych. 

 Nagłówniejszemi zatem środkami jakie się odważamy podawać rządowi, są: 1 ile możności 
najlepsza organizacja pogranicznej ludności chrześciańskiej, zaopatrując ją dobremi 
proboszczami, szkołami i poczciwemi urzędnikami, 2 wyszukiwanie we wszystkich częściach 
rzeczypospolitej ludzi zacnych trzeźwych, bezinteresownych i mężnych, którymby można 
powierzyć kapitanie Indyjskie, płacąc im przyzwoity żołd i dobre dając instrukcje; tym 
sposobem rozpocznie się kampania obszerna, sprawiedliwa i spokojna w której missyonarze i 
wybrani kapitanowie Indyan ze stosownymi naczelnikami, stanowić będą awangardę, a 
jedyną armię walczącą, będzie dobrze urządzona ludność pograniczna, wsparta milicyą, która 
w razie potrzeby oprzećby się potrafiła napaści, uspakajać i trzymać w pokoju ludność 
Indyjską.


186

 Wiele by można powiedzieć pod względem tego co się tyczy proboszczów, dochodów 
kościelnych i dobrych kapłanów na pograniczu Indyjskiem, ale wiem, że ten przedmiot 
zwrócił na siebie uwagę rządu i że ważne przedsięwzięto środki, że postanowiono egzamin 
proboszczów i zasięganie wiadomości co do ich prowadzenia się i gorliwości. Należy 
zauważać, że w całej ludności chrześcijańskiej na wybrzeżu które się rozciąga od San Pedro 
nad r. Biobio aż do starego Tukapel, to jest na przestrzeni dwudziestu kilku mil, był w tem 
miejscu jeden tylko proboszcz w Colcura i jeden missionarz w fortecy Arauko. Z nowo 
ustanowioną missyą w Tukapel i z parafią, która ma się założyć u ujścia rzeki Lenbu, bez 
wątpienia zwiększy się postęp moralny tych stron. Na całej wyspie, to jest: na dolinie 
zamkniętej między rzekami Laja i Biobio, dodając do tego płaszczyzny u stóp Kordylierów, 
Antuko i S-tej Barbary aż do granic Pehuenches, było dotąd jeśli się nie mylę jeden tylko 
kapłan w Los Anjeles, jeden Nacimiento i jeden w małej wioseczce Antuko juzy wąwozie 
Kordylierów tego nazwiska. Jużeśmy powiedzieli jak


187

ważnym dla rzeczypospolitej jest ten ostatni punkt, co skłonić powinno rząd i duchowną 
władzę tej prowincyi, aby zaopatrzyć to miejsce w kapłanów wysokiej cnoty i religijnej 
gorliwości, a szczególniej jak pod tym względem natężoną powinna być baczność urzędów 
miasta Anjeles, przeznaczonego stać się stolicą jednej z najpiękniej-prowincyj Chilijskich.
 W lepszym daleko stanie znajduje się ludność południowego pogranicza ziemi Indyjskiej, 
należąca do prowincyi Waldivii. Przed wielu laty ustanowione tam missye zastąpiły brak 
proboszczów. Ludność Indyjska od 4 do 5 tysięcy dusz, prawie cała pozyskana dla 
chrześcijaństwa, jest podzielona i pomieszana z ludnością białą, poddana tymże samym 
prawom, i z bardzo małemi wyjątkami, tejże samej administracji. Ośmiu missyonarzy 
ustalonych w różnych częściach tej prowincyi, za płacą 348 pezów każdy i ośm szkół 
zależnych od tych missyj, z professorami płatnymi przez rząd, stanowią dostateczne kadry do 
przyszłych potrzeb Indyan w Waldivii; dodać należy, że słusznie się można spodziewać 
pomocy światłego prałata, znanego ze swej gorliwości


188

który dzisiaj zajmuje stolicę biskupią w Chiloe. Jednakże, upragnioną byłoby to rzeczą, ażeby 
owe missye skupiły się więcej ku północy, ku granicom Indyjskim od Vallarica, gdzie w tej 
chwili jeden tylko jest missyonarz w wiosce San Jose, i aby mogła panować najlepsza 
harmonia między missyonarzami i proboszczami, bo nie powinno być między nimi innego 
współzawodnictwa, jak kapłańska gorliwość, mająca na celu jedno wielkie dzieło.
 Co do missyi i missyonarzów małoby można dodać do tego co nauczyło samo doświadczenie 
od czasów pierwszego podboju. Słusznie rozróżniano zawsze proboszczów i duchowieństwo 
przeznaczone im do pomocy, od prawdziwych missyouarzy zajętych wyłącznie nawracaniem 
pogan. Pierwsi zajęci są przedewszystkiem czuwaniem nad stanem moralnym i religijnym 
pogranicznego ludu, pochodzenia i języka hiszpańskiego, i od którego sprawowania się, 
dobrego lub złego, i stosunków z Indyanami, zależy w większej części, według mego 
przekonania, moralność i postęp tychże ostatnich; gdy tymczasem missyonarze mają już wiele 
do roboty w samem stu-


189

diowaniu charakteru i języka Araukańskiego i wymagają reguły ścislejszej, muszą być 
posłusznemi właściwym sobie prawom i osobnym urzędom, i powinni być złączeni pod 
szczególną dyrekcyą i naczelnikiem, czyli prefektem missyouarzy.
 Dwa kolegia missyonarzy czyli kolegia propagandy, jedno w Chilan a drugie w Castro, 
kształcą bez wątpienia osoby zdolne do powiększenia liczby missyi, która nieprzechodzi 
dzisiaj dwunastu. Cztery z nich, jak powiedziałem, znajduje się na północnem pograniczu (w 
starym Tukapel, Arauko, Santa Juana i Nacimiento) ośm zaś w prowincyi Waldivii, z których 
jedna tylko w San Jose znajduje się w części wschodnio-południowej między Indyanami 
najmniej przyswojonemi. Nigdzie po tych missyach niema więcej nad jednego kapłana, a 
należałoby pragnąć aby choć w tych co są posunięte najdalej, znajdowało się przynajmniej po 
dwóch. Z wielką radością widziałem w jednej z tych missyi Waldivijskich małą szkółkę, 
złożoną z kilkunastu Indyan, mających od lat 10-ciu do 12-tu i do której utrzymania 
przyczynia się wiele te 40 piastrów (pezos) które rząd płaci każdemu kacykowi rocznie, do-


190

starczającemu do szkółki ze swojego okręgu dwónastu uczniów. Dodać należy, że wszystkie 
dzieci szkółki, obowiązany jest missyonarz żywić i utrzymywać, do czego się i rząd 
przyczynia.
 Niema wątpliwości, że wszystkie te i tym podobne urządzenia przyczynią się wiele do 
rozwinięcia dzieła cywilizacyi moralnej i religijnej Indian, jeżeli najpierw missyonarze zechcą 
się zająć bardzej językiem Araukańskim i wyuczyć go się lepiej, naśladując w tein przykład 
starodawnych missyonarzy hiszpańskich; powtóre, jeżeli rząd zechce sprowadzić z Lyonu lub 
Paryża kapłanów z propagand francuzkich, które corocznie wydają tak uczonych i 
bohaterskich mężów missyom w Kochinchinie, Indiach wschodnich i wyspach oceanu 
spokojnego.
 Rozpoczynając zatem od linii missji dzisiejszych ustalonych w Tukapel, Araukoj 
Nacimiento, należało by ją przedłużyć aż do Kordylierów, stanowiąc missyę w Santa Barbara, 
gdzie niegdyś od najdawniejszych czasów znajdowała się już ona. Opierając się potem o 
punkt najważniejszy i posunięty najdalej, to jest o Tukapel, można wznieść missye w Angol i 
Puren i kilku


191

punktach Indyan podgórza (na przykład między Quecherguami), ażeby zrównać się z missyą 
Tukapelską. Wtedy będzie czas pomyśleć o rozciągnięciu tych missyi nad nieszczęśliwą 
Imperial, która jest sercem populacyi Indyjskich i punktem gdzie missye północne z missyami 
południowemi podać sobie mogą rękę, i które wtedy wspólnie będą mogły postępować 
naprzód, zajmując ważne położenia Villarica, Maguegna, Barca i Cholchot.
 Przejdźmy teraz do sposobu rządzenia jakim wypada sprawować tę wewnętrzną prowincyę, 
która ma się stać teatrem tak ważnej kampanii.
Ponieważ stosunki między Chrześcianami i Indyanami są różne od tych jakie zachodzą 
między obywatelami miast ucywilizowanego narodu, słusznie jest zatem aby rząd, 
administracya i prawa, którym poddani mają być Indyanie, różne były od tych, które się 
praktykują po innych prowincyach Chilijskich; porządek podobny powinien być chwilowy, 
przechodni, zastosowany tylko przez potrzeby do miejsca i czasu.
 Zważywszy, że do każdej czynności energicznej, szybkiej i skutecznej, potrzebne są jedność


192

władzy i nieskomplikowanych środków, należałoby całe to dzieło przyprowadzenia Indyan do 
posłuszeństwa, jak również i cały kraj zawarty między Biobio a Cruves, a zamieszkały przez 
Indyan i populacye pograniczne, poddać pod władzę jednego naczelnika wojskowego i 
cywilnego, któryby był razem komendantem milicyi, do-wódzcą naczelnym garnizonów i 
komisarzem jeneralnym do sprawowania Indyan. Naczelnik ten który prócz dokładnej 
znajomości kraju powinien posiadać inne zalety jakie wymaga tak wysoki urząd, powinien 
być nadewszystko prawdziwie wierzącym, gorliwym stronnikiem cywilizacji moralnej 
religijnej krajowców, powinien bezpośrednio znosić się z duchownym naczelnikiem missyi i 
utrzymywać z nim stosunki najwyższej harmonii i jedności.
 Taki naczelnik powinien w krajach poddających się Indyan kierować zarówno i 
missyonarzami i kapitanami Indyjskiemi.
 W każdej tak nazwanej redukcyi czyli okręgu Indyan poddanych, albo też w dwóch lub 
trzech redukcjach przynajmniej, powinien się znajdować missyonarz i kapitan Indyjski, dwaj 
urzę-


193

dnicy którzy znosząc się i zgadzając ze sobą, mogą zarazem być sędziami okolicy. Wtedy 
tylko jeżeliby się z sobą zgodzić nie mogli (rozumie się że w sprawach między Indianami,) 
udać się winni do naczelnika wojennego, któryby ile możności rzecz tę jak najprędzej 
rozstrzygnął.
	Łatwo jest domyśleć się, że ów naczelnik prowincyi kierując zarówno missyonarzami 
jak i kapitanami Indyan, w sądzie między nimi byłby zupełnie bezstronnym.
	Mocno nastaję na potrzebę i konieczność najwyższej harmonii między władzą cywilną 
i duchowną, i aby taż ostatnia mogła zawsze otrzymać pomoc szczerą i kooperację nawet w 
dziele propagandy, i to z przyczyny prawdziwej wiary i gorliwości dla religii, nie zaś z 
żadnych obrachowań i względów politycznych. Dla tej niezgody pochodzącej najczęściej z 
braku wiary i prawdziwej miłości Chrześcijańskiej, w jednej chwili stracone bywają owoce 
długoletniej pracy, przez użycie jednego niewłaściwego środka, jakikolwiek jego może być 
początek. Przytoczę tu wypadek na potwierdzenie tego co mówię, opowia-


194

dany mi przez jednego z najgorliwszych missyonarzy południowej krainy.
 Zdarzyło się przed kilku laty, iż w czasie żniw wypadła wielka niepogoda trwająca dni 
dwadzieścia już przeszło, i biedni Indyanie sądzili zgubionemi już wszystkie swoje jesienne 
zbiory. Widząc ich zasmuconych, missyonarz zebrał ich razem dla odbycia stosownego 
nabożeństwa, lecz jakby na próbę wiary i cierpliwości ludzkiej, deszcz nieustawał. Przedniejsi 
naczelnicy rodzin po krótkiej naradzie udali się do missyonarza z prośbą, aby im pozwolił 
odbyć jedno zebranie na cześć Pillana, to jest złego ducha, w starodawny ich sposób wśród 
pijaństwa i obrzędów przesądnych, spodziewając się otrzymać od niego to co im odmówił 
Bóg Chrześcijański. Jakim smutkiem musiało napełnić serce missionarza takie domaganie się 
parafian jego. Przerażony tą myślą samą, przekonywa ich, uspakaja, pokazuje wielkość 
zbrodni do jakiej ich posuwa niewiadomość, i wznawia nabożeństwo na przebłaganie nieba. 
Lecz deszcz nieprzestawał padać, i Indyanie z oczyma zwróconemi na ich przepadające 
mienie wahali się między ufnością w Bogu


195

a dawnemi swemi przekonaniami. Wiedzeni złym duchem, któremu cześć oddawali ich 
przodkowie, udają się do władzy cywilnej, korzą się, okazują swoją powolność, łagodność i 
poddanie się, i wystawiają, że ceremonia tak niewinna jak zebranie na cześć Pillana, nie może 
w niczem szkodzić ani rządowi ani Padre (missyonarzowi,) oraz proszą o pozwolenie aby raz 
jeden tylko wolno im się było zebrać dla odnowienia ceremonii przodków dla przebłagalna 
gniewu dawnego Boga, któremu ich ojcowie służyli. Naczelnik cywilny poruszony taką 
prostotą biednych Indyan i zgadzając się z nimi ze rzecz tak niewinna nie wiele zaszkodzi 
rządowi, i że może tem bardziej nawet skłonić serca ku niemu tych dobrych ludzi, udziela im 
pozwolenia zrobienia jednego zebrania ale pod warunkiem, aby się o tem niedowiedział 
missyonarz. Indyanie uradowani biegną do domów, zwołują się i zbierają w wielkiej liczbie, 
czynią ofiary i libacye, upijają się, i trzęsą się lasy przerażającemi krzykami i hałasem, 
mogącemi i burzę samą przerazić, i zarazem wzywają swe fałszywe bóstwa i szatana.
 Trzeba, żeby się tak zdarzyło, iż po deszczu


196

trwającym dni trzydzieści, wypogodziło się nagle niebo, i kiedy uradowany missyonarz 
pięknością dnia wyszedł podziękować Bogu za jego miłosierdzie, spotkał się z Indyanami, 
którzy głosem silnym i wyniosłym tryumfować zdawali się z tego, że otrzymali od Pilana to, 
co im odmówił Bóg chrześcijański. Nie małą to było pracą dla biednego ojca uspokoić 
Indyan, którym nigdy nie mógł zupełnie odebrać tego wrażenia, jakie zrobił ten wypadek na 
ich duszach.
 Takie wypadki najnaturalniej często powtórzyć się mogą. Indyanie są bardzo zręczni i sprytni 
aby schwycić i zrozumieć od razu stosunek jaki łączyć może missyonarza z kapitanem Indyan 
lub komissarzem cywilnym. Nie ma wątpliwości, że wielkim jest obowiązkiem missyonarza 
wpoić w Indyan prawdziwe uszanowanie i uległość władzom cywilnym; ale i z drugiej strony, 
przyzwoitą jest rzeczą, ażeby władze cywilne otaczały missyonarza wielkiem uszanowaniem, 
co zamiast ubliżać godności tychże władz, podnosi je owszem w oczach krajowca.
 Należy odróżnić Indyan, którzy zostają w zupełnej zależności od tych, którzy na pół tylko są


197

ulegli i nazwyczajeni tylko od czasu do czasu być powolnymi kapitanom Indyjskim, 
missyonarzowi i komisarzowi. Dotąd trwa zwyczaj od niepamiętnych czasów między tą 
częścią Indyan, że w czasie nieporozumienia między nimi, kradzieży lub morderstwa, bitwy 
lub kłótni, udają się najpierw do swoich właściwych kacyków, którzy często się mylą i chcą 
ich zmusić do spełnienia wyroku, od którego, jeżeli go przyjąć niechcą, appelują do 
missyonarza i kapitana, a w końcu udają się do komissarzy.
 Ten zwyczaj przyjęty pomiędzy pogranicznymi i poddanymi Indyanami, wskazuje już sam z 
siebie najlepszy systemat juryzdykcyi dla całego kraju, bez udawania się do władz 
subdelegowanych i sędziów zwyczajnych.
 Missyonarz i kapitan Indyan, mogą być jedynem sądownictwem tego rodzącego się zaledwie 
społeczeństwa, a ich usterki w sprawach cywilnych i kryminalnych mogą być roztrząśnięte 
przez wojennego naczelnika ziemskiego, unikając ile możności wszelkich zwłok i 
hierarchicznych szczebli, które mogą być ze szkodą stron i stać się przyczyną zawodów i 
niesprawiedliwości.


198

 Procesa i nieporozumienia tego narodu prostego i tak mało posuniętego na drodze 
cywilizacyi, są jak ich choroby i cierpienia fizyczne; nie są z siebie skomplikowane i 
wyrachowane w swych niegodziwościach i namiętnościach, które mnożą bez końca liczbę 
praw w narodach ukształconych. Sprawy ich i poróżnienia między nimi powinny mieć swój 
kodeks i procedurę w samem poczciwem uczuciu i dobrem sercu missyonarzy i kapitanów.
 Te uwagi nastręczył mi stan Indyan Waldiwijskich, którzy będąc już przyprowadzeni do 
posłuszeństwa i po większej części ochrzczeni, pogrążeni są w największej niewiadomości i 
podlegli wielkim wadom; znajdują się oni pod juryzdykcyą zwyczajnych subdelegowanych, 
którzy zwykle nie opuszczają żadnej sposobności, ażeby zasiewać pomiędzy nimi ziarna 
niezgody, każąc sobie płacić za akta i dokumenta, których Indyanie i czytać nie umieją. I w 
istocie, jakąż rękojmię może dawać Indyaninowi procedura, która otwiera takie pole 
kruczkom i chytrości sędziów którzy są opanowani temi samemi wadami co i krajowcy i 
osłonięci labiryntem praw i postępo-


199

wania sądowego. Tym przyczynom słyszałem że zwykle przypisywane bywa ubóstwo 
Waldiwijskich Indyan i ich opuszczenie się zupełne; stan ten opłakany najgorsze robi 
wrażenie na umysłach ludności niezależnych po drugiej stronie rzeki Tolten, gardzących 
sprawiedliwością, prawami i sędziami swoich sąsiadów.
 W ogólności, rozpatrzenie się nad stanem w jakim się znajdują Indyanie Waldiwijscy, 
studiowanie ich cierpień i tego złego, mogą nastręczyć rządowi ważne spostrzeżenia do 
nowych urządzeń i postępowania jakie należy zachować w obchodzeniu się z Indyanami 
Araukańskimi.
 Instrukcye jasne, proste co do administracji i sądownictwa, w razach najzwyczajniejszych 
między Indyanami, i hierarchiczny porządek jaki się powinien zachowywać między 
kapitanem, missyonarzem i najwyższym naczelnikiem, wystarczyłyby dzisiaj do usunięcia 
wszystkich trudności i zamętu, na które użalają się nietylko krajowcy ale i same władze.
 Przejdźmy teraz do przedmiotu niemniej ważnego niźli poprzedni, jakim sposobem można 
nabywać i zaludniać puste ziemie należące do Indyan,


200

 Wszystkim wiadomo, że jeden ze środków najskuteczniejszych do rozwinięcia postępu 
cywilizacyi między Indyanami, jest nabywanie nieuprawnej ziemi, która bez żadnego użytku 
dla nich zostawałaby w ich ręku wiekami, bez odpowiadania wielkiemu celowi jakie im 
naznaczyła Opatrzność; cóż słuszniejszego jak starać się zaludnić puste ziemie, które swoją 
żyznością i położeniem obiecują tak wielkie korzyści. Lecz niezapominajmy, że te ziemie 
mają swoich właścicieli, synów tych, którzy je posiadali od niepamiętnych wieków, i że tem 
samem już te ziemie są pod zasłoną praw, które mają stać się rękojmią ich cywilizacyi. Ztąd 
wynika konieczność poddać te kupna regułom stałym, ile możności najsprawiedliwszym i 
utwierdzić wszelkie umowy z krajowcami na stopie zobopólnej równości.
 Dwa względy w tym przedmiocie powinny szczególniej zwrócić uwagę rządu: cena i obszar. 
Cena powiną być wypadkiem dobrowolnej umowy między właścicielem i nabywającym, i 
żadne kupno nie powinno mieć miejsca bez udziału władz; jeżeli można, tranzakcya powinna 
być sprawdzona na miejscu, tyle a tyle za każdy


201

morg, nie zaś w sposób niepewny i nieokreślony, jak się to dotąd działo. Po ukończonej 
umowie, należy na miejscu odznaczyć granice przedanej ziemi, a to rozgraniczenie powinno 
być zrobione przez człowieka roztropnego, przez jeometrę delegowanego w tym celu, od 
samego naczelnika czyli komendanta.
	Należałoby ażeby rząd sam stał się pośrednikiem tych przedaży, stając się pierwej 
nabywcą ziemi i przedając ją potem za gotówkę lub na wypłatę, w miarę jak to uzna za 
stosowne, jak to czyni, jeśli się nie mylę, rząd Stanów zjednoczonych, kupując opuszczone 
ziemie przez dzikich. Kilka tylko uwag pozwolę sobie jeszcze w tym względzie.
	Najpierw: ponieważ jest największym interesem dla rzeczypospolitej Chilijskiej, 
ażeby ziemie nabywane od Indyan zaludniały się jak najprędzej populacyami 
chrześcijańskiemu pracowitemi, zdolnemi bronić granicy od wszelkiego napadu, zdaje mi się, 
iżby to było największą szkodą dla rzeczypospolitej, gdyby się poformowały na granicy ziem 
indyjskich i Indyan przyprowadzonych niedawno do posłuszeństwa, własności obszerne,


202

należące do jednej lub kilku tylko osób. Całe wysilenie rządu powinno być w protegowaniu 
podziału tych gruntów, aby własności były liczne, małe, zamieszkane każda przezsw ojego 
pana, który samby się o nie starał i uprawiał, i wyciągał z nich wszelkie korzyści jakie się 
tylko dadzą.
 I w istocie, zobaczmy jakie są własności, które się tworzą na niektórych częściach pogranicza 
i które z czasem powiększą się jeszcze nad miarę, jeżeli temu złemu wcześnie się nie zaradzi. 
Te własności są po większej części ogromnemi pastwiskami, bez żadnego starania, 
przeznaczonemi jedynie do chowu bydła. Trzech albo czterech pasterzy znajdujących 
przytułek w mizernych chatach, pilnują od pięćdziesięciu do tysiąca krów i wołów, jedynych 
mieszkańców tych prześlicznych pustkowi, od których ucieka zawsze biedny robotnik, aby 
nie został zależnym od bogatego posiadacza, który mu nawet nie pozwala się tam osiedlić, bo 
małą ma korzyść z dzierżawcy w miejscach, gdzie praca drożej kosztuje niżeli ziemia. Jakież 
następstwo z podobnych posiadłości położonych jedne obok drugich? Oto, że rząd zmuszony 
jest utrzymywać w nich gar-


203

nizony dla bronienia kilku bogatych ludzi, którzy potrafili sobie przywłaszczyć ziemie żyzne i 
uprawne, aby je zapełnić bydłem.
 Koniecznem jest zatem, ażeby rząd wyznaczył maximum ziemi, jakie indywiduum lub 
rodzinie wolno nabywać na pograniczu, lub obszary wśród Indyan, które zaludniać wypada. 
Wiem, że podobne urządzenia, choćby nad ich wykonaniem i najbardziej czuwano, mogą być 
łatwo nadużywane, i że często trudno będzie przeszkodzić, ażeby prawo oszukanem nie było. 
Bez wątpienia, że zakaz kupowania i posiadania większych obszarów jak te, które są prawem 
przepisane, wywrze wpływ najzbawienniejszy na kraj, i służyć będzie do sparaliżowania 
chciwości i osobistego interesu przedsiebierców.
 Podrugie: Ponieważ pierwsze ludności tej ziemi znajdą mniej bezpieczeństwa i odpoczynku, 
a na większą zostaną pracę niżeli w innych częściach rzeczypospolitej, a zarazem przyniosą 
wielki pożytek państwu zmieszaniem się z krajowcami, słusznie jest, na czas nieograniczony 
lub na pewną liczbę lat, uwolnić ich od wszelkich podatków i dziesięcin — jak są wolnymi od 
takich cię-


204

żarów posłuszni Indyanie w waldiwijskiej prowincyi. Jedyny obowiązek, jaki na nich włożyć 
wypada, jest uformowanie milicyi, przeznaczonej do utrzymania pokoju i bezpieczeństwa w 
okolicy.
 Potrzecie: Dotychczas było to systematem i zwyczajem ściśle zachowywanym przez Indyan, 
że w miarę jak przedawali lub najmowali ziemię chrześcijanom, cała ludność krajowa 
usuwała się przed nimi. Tym sposobem przedaż ziemi utrudniała się z dniem każdym, a 
mieszkańcy pogranicza nie zyskiwali żadnego wpływu na dzikich. Myślę, że daleko byłoby 
korzystniejszem dla rzeczypospolitej, gdyby za pośrednictwem władz i ludzi będących w 
stosunkach z Indyanami można kupować ziemie w środku ich posiadłości, przeszkadzając im 
opuszczać miejsca, które zamieszkują dzisiaj.
 Nakoniec: Zdaje mi się, że większa część wskazanych przezemnie środków, może być 
uskuteczniona z wielu innemi korzyściami, jeżeli rząd radząc się ekonomji, sprawiedliwości i 
bezpieczeństwa kraju, urzeczywistni pomysł, który już nieraz był projektowany przez 
Chilijczyków. Mówię o sposobie nagradzania przez rząd usług i


205

dobrego sprawowania się żołnierzy, którzy pewną liczbę lat wysłużyli w wojsku 
rzeczypospolitej, a to uposażaniem ich kupioną ziemią od Araukanów. Nie mieszam ja tej idei 
z koloniami wojskowemi, w znaczeniu, w jakiem się praktykują od lat kilkudziesięciu we 
wschodniej Europie. Taka instytucja nie zgadzałaby się z duchem republikanckim Chili, i 
byłaby wystawiona na nieobrachowane nadużycie. Nie myślę zatem o kolonizowaniu 
batalionami i kompaniami, ani mówię tu o koloniach wojskowych. Pragnę tylko proponować, 
że w nagrodę dobrego sprawowania się, poczciwych usług, należałoby dać wybranym starym 
weteranom kilka morgów ziemi z inwentarzem i najpotrzebniejszemi narzędziami rolniczemi. 
Wiadomo jest, że życie żołnierskie nazwyczaja najbardziej człowieka do porządku, do 
posłuszeństwa i uszanowania władz, i w żadnym innym stanie nie daje się lepiej poznawać 
charakter człowieka i osobiste zalety. Łatwiej tedy jest rządowi wybrać po pewnej liczbie lat 
żołnierzy, którzy się okażą godnymi tej łaski i potrafią sobie zasłużyć na zaufanie rządu. 
Między nimi najłatwiej można znaleźć ludzi będących w sta-


206

nie zostać dobrymi kapitanami Indyan, reszta zaś może formować obywatelstwo i milicyę, 
której odwadze i poczciwości można powierzyć bezpieczeństwo i pokój krajowi.
 Co zaś do kolonizacyi właściwej, a szczególniej zaś tej, która się uskutecznia ludem 
zagranicznym, myślę, że ten środek byłby wcale niestosownym do ziem araukańskich, a 
nadewszystko do tej części, która się rozciąga od ujścia rzeki Imperial, aż do ruin miasta 
tegoż nazwiska. Część ta chociaż jest najżyzniejsza i najpiękniejsza, znajduje się, jakeśmy 
powiedzieli, na wybrzeżu bez portu, zasłoniona od południa i północy górami lesistemi i 
trudnemi do przebycia, a zamieszkana od wschodu przez Indyan wielkiej płasczyzny. To 
zapewne było powodem, że ci Indyanie Imperialscy, chociaż spokojni i łagodni z natury, i 
wszyscy poświęceni rolnictwu, nie chcieli nigdy przyjąć do swego łona missyonarzy i 
kapitanów, i są w ogólności nieufni, podejrzliwi i gorliwi o swą niepodległość. Zostaną oni 
zawsze w pokoju dopóki ich własny pokój szanować się będzie; lecz skoro na swoich 
ziemiach ujrzą osiedlonych cudzoziemców, rozpoczną natychmiast wojenne kro-


207

ki, zasilani przez Indyan Boroa, Cholchol, Puren etc. I zdaje mi się, że nim przyjdzie myśleć o 
odbudowaniu dawnego Imperial, trzeba pierwej się starać o przyswojenie płaszczyzn Angol i 
Puren, i zapewnić sobie kraj od strony Tukapel i Tirua.
 Ziemie, które się rozciągają brzegami rzeki Imperial aż do miasta zburzonego, są przez 
dzisiejszych ich mieszkańców lepiej zaludnione i uprawne niźli dziewięć dziesiątych części 
prowincyi Waldiwii. Dla skolonizowania tedy tej ziemi, potrzebaby zniszczyć lub usunąć 
połowę Indyan, która ją uprawia, i wytępić w bojach tylu Amerykanów, ileby przyszło 
sprowadzić kolonistów z Europy; — według mego zdania niepodobieństwem nawet byłoby 
osiedlić tam chrześcijańskich rolników, gdyż ukryć ich nie byłoby można; pierwsi, którzyby 
wylądowali, nie z pługiem mieliby do czynienia, ale z lancami i maczugami, i musieliby grunt 
ten zrosić wprzód krwią swoich sąsiadów, niż potem swej rolniczej pracy.
 Nie widzę nawet potrzeby żadnej, aby się upierać w kolonizowaniu ziemi nienależącej wcale


208

do rządu, ale do narodu pracowitego, poczciwego i walecznego, gdy w poblizkości znajdują 
się takie obszary, będące własnością Rzeczypospolitej — a puste jak bieguny globu, a żyzne i 
obfite jak brzegi Imperial.
 I w istocie, prowincja waldiwijska bogata jest w lasy i wzgórza, której roślinność zdaje się 
zapraszać kolonistę, aby osiadł tam z swoim przemysłem.
 Największa część wybrzeży tej prowincyi, od Quenle aż do ujścia Maulin, i w przestrzeni 
dziesięciu do dwónastu mil od morza ku Kordylierom, jak również większa część pośredniej 
płaszczyzny, otwierają szerokie pole kolonizacyom. Większa część tych ziem jest własnością 
skarbową, i nikt nie zna dobrze ani jej obszaru, ani wartości.
 Usadzeni koloniści w wielkiej odległości od Indyan niezależnych i osłonieni populacją 
chrześcijańską, która się rozciąga po nad wszystkiemi napływnikami rzeki Waldiwii, i na 
równinach między Waldiwią a Osorno, znaleźć mogą zapewniony pokój i bezpieczeństwo, 
tak niezbędne dla rolnictwa. Prócz tego, temperatura, właśnie dla


209

obfitości deszczów które budzą przesądy mieszkańców północnego Chili przeciw tej ziemi, 
czyni te kraje podobnemi do Europy, i dla tego rolnictwo się tam nigdy nie podniesie, jeżeli 
nie zostaną wprowadzone środki i sposoby europejskie w miejsce tych, które idą z prostego 
naśladownictwa agronomii północnej. Nie mówię tu ani o metodach uczonych, ani o 
modelach, ani o szkołach rolniczych najbardziej udoskonalonych, ani o tych sposobach, które 
wymagają machin i głębokiej nauki; mówię tylko o środkach najpraktyczniejszych i 
najbardziej upowszechnionych między pracowitym ludem Europy, co do uprawy i 
exploatacyi ziemi, co do zasiewów i zachowania ziarna, co do rozkładu roboty w czasie zimy, 
co do sposobu budowania domów i wszystkiego tego, co jest przedmiotem ekonomii 
domowej i wewnętrznego życia rolnika.
 Łatwo jest pojąć, że tego wszystkiego nie można się ani nauczyć, ani wprowadzić do kraju za 
pomocą książek, ani rozpraw - najlepiej wypracowanych. Nic tu nie pomogą ni szkoły, ni 
towarzystwa rolnicze; — jedynym środkiem jest przykład kilkuset rodzin poczciwych i 
skrzętnych,


210

sprowadzonych ze środka Europy, najlepiej zaludnionej.
 Jednem z najwyższych dobrodziejstw, jakie się okażą z kolonizacyi tych gór i lasów, będzie 
ulepszenie samego klimatu całej prowincyi waldiwijskiej, ulepszenie, które nastąpi 
wycięciem drzew i uprawą ziemi, która dotąd ściąga i utrzymuje wilgoć i sprawia zdrowiu 
szkodliwe wyziewy. Gorszym niż dzisiejszy klimat Waldiwii był za czasów rzymskich klimat 
Gallii i Germanii, kiedy ogromne lasy i trzęsawiska pokrywały cały środek Europy. Uważać 
należy, że w stanie dzisiejszym prowincyi Waldiwii, część jej stanowiąca departamenta Union 
i Osorno, część lepiej zaludniona i uprawna, wolna od ogromnych lasów, używa dzisiaj 
najlepszego klimatu, który jest łagodniejszy i mniej dżdżysty niżeli górzystych wybrzeży tej 
prowincyi.
 Przejdźmy teraz do handlu i przemysłu, jako sposobów cywilizacji. Nikt nie wątpi jak szybki 
wpływ i zbawienny mogą one wywierać na narody dzikie, służąc im za potężny bodziec 
wskazaniem materyalnych korzyści; chodzi tylko ażeby znaleźć sposób wprowadzenia ich 
tak, aby mogły


211

wpłynąć rzeczywiście na edukacyę moralną Indyanina.
 Jużeśmy wspomnieli o szkodach i niedogodnościach, które się pokazały w ostatnich czasach, 
z przyczyny ludzi podróżujących pomiędzy Indyanami, i pod pozorem przedaży i zamiany, 
nadużywających ich niewiadomości, usposabiając ich jak najgorzej przeciw missyonarzom i 
miejscowym władzom. Byłoby niesłusznem, a nawet i niepolitycznem wstrzymać od razu 
wszelki handel i wzbronić tym kramarzom wejścia do krajów araukańskich, ucinając 
raptownie i absolutnie wszelkie stosunki między narodem dzikim i ucywilizowanym. 
Również nie łatwą jest rzeczą nazwyczajać Indyan do zwiedzania miast pogranicznych, ażeby 
szukać w nich potrzebnych im towarów w zamian za płody ich ziemi i drobne rękodzieła.
	Najlepszy sposób, o jakim słyszałem, zaradzenia tej niedogodności, jest projekt ludzi 
praktycznych i oznajomionych z krajem — jest założenie małych sklepów tuż przy domu 
missyonarza i kapitana Indyan, dając to pozwolenie handlowania ludziom znanym i 
poczciwym, a przeszka-


212

dzając każdemu podejrzanemu i używającemu złej reputacyi otwierać podobne kramy. Tacy 
ludzie, będący zawsze pod okiem władz miejscowych, przestaną siać nienawiść i intrygi 
między Indyanami, i nie będą mogli ich oszukiwać bezkarnie, jak to czynią koczujący 
handlarze.
 Mniemam zarazem, że obowiązkiem ludzi, którzy mają sobie powierzone dzieło cywilizacyi 
araukańskiej, jest wprowadzenie wszystkich gałęzi tego drobnego przemysłu, który 
rozkrzewia się i utrzymuje między mieszkańcami wiejskiemi wszystkich okolic 
rzeczypospolitej. Do tego potrzeba studiować domowe życie narodowe i starać się 
wprowadzić pomiędzy Indyan to wszystko co jest łatwem do użycia i wygodnem, tak w 
przyborach różnego rodzaju i narzędziach zwyczajnych, jako i pracach najprostszych na roli i 
w domu.
 Wiem jakie mnóstwo niezliczone przedmiotów należałoby rozebrać w tym względzie, aby 
położyć posady fundamentalne, mogące służyć do wprowadzenia cywilizacyi, i 
przyprowadzenia do posłuszeństwa i rządzenia Araukanami. Nie czuję się na siłach zgłębić 
całą tę materyę; wiem że


213

mi zbywa na wiadomościach praktycznych i zupełnej znajomości kraju. Pragnę tylko rzucić 
kilka pomysłów w tym przedmiocie, co do zaludnienia ziemi indyjskiej, i zarazem zastanowić 
się nad środkami podniesienia na nowo dawnych miast, i zająć się tą kwestyą, która w 
ostatnich czasach tak żywo obchodziła publiczność.
 Rzecz ta jest ważną, przedmiot wspaniały, pobudzający mocno gorliwość, a nawet i 
wyobraźnię. Cóż może być w istocie większego i szczytniejszego jak zakładać miasta, 
nakreślać ulice i obszerne place dla populacyi i wznosić szańce i fortece? Lecz stoi nam i to 
na myśli, że ten rozwój czynności i potęgi bywał często szkodliwym dla ludzkości i stawał się 
zgubą największych czynów i najszlachetniejszych dzieł człowieka. Jeszcze raz powtarzam, 
że przyprowadzenie Indyan do posłuszeństwa, ma być włączeniem ich do tejże samej rodziny 
chilijskiej, za pomocą cywilizacyi religijnej i moralnej, nie zaś podbojem, i że w tem 
wielkiem dziele unikać trzeba wszystkiego, co wzbudzić może zawiść i obawę krajowców i 
stać się przyczyną wojny.
 Łatwo jest przewidzieć, że samo odbudowanie


214

kilku fortec dostatecznem być może do przypomnienia dzikim dawnej nienawiści i obawy; 
mogą się przestraszyć, mogą powstać i jednym zamachem obrócić w niwecz wszystko, co się 
zrobiło dotąd za pomocą propagandy i postępowania sprawiedliwego i umiarkowanego ze 
strony Chilijczyków. Nie widzę potrzeby aby wznosić nowe fortece w środku araukańskiego 
kraju, dosyć jest utrzymywać w dobrym stanie te, które dziś istnieją na pograniczu, a mogące 
służyć za magazyny żywności i amunicyi wojennej. Największa siła przeznaczona do 
budzenia uszanowania i protegowania missyonarzy i władz, oraz do ubezpieczenia nowych 
ludności, jak do powstrzymania barbarzyństwa i rabunków, zależeć będzie na dobrem 
uorganizowaniu milicyi pogranicznej, wspartej małemi garnizonami weteranów; a 
prawdziwemi fortecami wewnątrz kraju, zostaną missye i kościoły, które przy łasce Bożej, 
rząd będzie wznosił w miarę postępu dzieła.
 Zarówno zdaje mi się rostropnem i potrzebnem pomiędzy cywilizującymi się już Indyanami 
wznosić wsie i miasteczka, na wzór pierwszych zdobywców. Wiadomo, iż Indyanie 
nienawidzą


215

wsi i miast, i w całej Araukanii nie widziałem dwóch domów indyjskich wybudowanych obok 
siebie; wszystkie są przedzielone gajami albo wzgórzami, tak, ażeby nigdy z ich drzwi nie 
można było widzieć drzwi sąsiada, choćby te chaty należały do ojca i syna lub do braci.
 Ta nienawiść do osad pochodzi częścią ze zwyczajów wspólnym wszystkim dzikim 
narodom, częścią z charakteru właściwego Araukanom, który jest mało towarzyski, nawet 
cokolwiek melancholiczny, smutny i skłonny do dumania; pochodzi to również i z 
wspomnienia tych czasów, w których wioska i miasto były dla nich symbolem podboju, 
poddaństwa i niewoli. Jaką więc nienawiść, przestrach i odrazę wzbudzić w nich może ta 
nieumiarkowana gorliwość wznoszenia tychże samych miast, których zburzeniem Indyanie 
szczycą się dzisiaj jako największym tryumfem ich przodków.
 Trzeba się strzedz ażeby nie uważali za to samo braci wzywających ich do stanowienia z 
nimi jednej rodziny, co dawnych zdobywców. Niemal łatwiejby może było podbić całą 
ziemię indyjską, wymordowawszy połowę jej mieszkańców,


216

niżeli odbudować miasto Imperial i Villarica. Dosyć jest rzucić okiem na mappę i zobaczyć 
położenie ruin tych dwóch grodów, aby się przekonać o tej prawdzie.
 Słusznem jest zatem i rostropnem, szanować dzisiaj w Indyanach ten wstręt naturalny od 
osad i zrzec się tej szlachetnej próżności fundowania miast, mając przed sobą więcej chwały i 
zasługi przez wprowadzenie do dzikiego narodu prawd chrześcijańskich i moralności 
ewangielicznej, niżeli przez podboje i zakładanie stolic.
 Według mego zdania, w tym względzie można naśladować sposoby, jakimy się wznosiły 
chrześcijańskie osady w Europie, albo raczej, najlepiej je zostawić czasowi, naturalnemu 
porządkowi rzeczy i rozwojowi postępu i cywilizacyi. Najpierw, wznosi się kościół i dom 
kapłana, potem stawia się mieszkanie sędziego lub kapitana, wreszcie przychodzi kupiec ze 
swoim sklepikiem, i zaczyna się poprawiać byt najbliższych sąsiadów; do tych pierwszych 
posad nowonarodzonej towarzyskości, przyłączają się inne rodzaje negocyantów 
wprowadzonych do kraju różnemi interesami, — nakoniec przybywa i rze-


217

mieślnik, pół-kowala albo pół-cieśli, do którego powoli zbliżają się rolnicy z chatą i z 
siewem.
 Tym sposobem, pomału tworzy się mała wioska, podobna do Colcura albo Antuco. Co to 
znaczy dla cywilizacyi narodu, czy ulice jego są proste, czy kręte, szerokie czy wązkie, i czy 
zbiegają się do wielkiego i symetrycznego placu. O! gdyby ci, którzy tak podziwiają symetryą 
i widoki miast hiszpańskich w Ameryce, zobaczyli najstarsze miasta Niemiec, najludniejsze 
punkta środka Paryża, i sławne City w Londynie. Więcej niż sto tysięcy robotników 
zagrzebanych zostało w fundamentach najsymetryczniejszej stolicy północnej.
 Kończąc te noty wspomnienia mojej podróży i licznych rozmów, jakie miałem z 
mieszkańcami południowego Chili, chcę w kilku słowach zamknąć tę moją pracę.
 Zdaje się że w dniu emancypacyi Ameryki południowej, łaskawa Opatrzność obdarzywszy ją 
takiem dobrodziejstwem, zostawiła każdej z tych rzeczypospolitych syna krwi pierwotnej i 
rodzimej, aby go wychowała z miłością matki, w jedynej i prawdziwej moralności, która jest 
religią


218

naszych ojców. Ażeby wypróbować cierpliwość tych matek, dozwoliła aby ci synowie nie 
zewszystkiem byli dobrymi, nie traktowali ją z należnem uszanowaniem i nie ufali jej 
słowom; ale zarazem obdarzyła te dzieci męztwem i duszą sposobną do silnych wrażeń i 
potężnej wiary.
 W najbliższych stosunkach zostająca z dawnym kontynentem rzeczpospolita de la Plata, 
otrzymała dla tego buntowniczego syna, Pampy i okrutnego jego brata Chaco, i dzikie 
płaszczyzny De santa Fe; bogate i ukształcone miasta rzeczypospolitych wyższego i niższego 
Peru, mają powierzonych sobie mieszkańców nieprzebytych lasów Maynas i łucznika Pampy 
Del Sacramento; walecznej i heroicznej Venezueli, skropionej tyle razy krwią swoich 
obywateli, dała nieugięte ludy pustyń Orinoco potomków Karaibów, i zadumanego Guarauno, 
który mając swe gniazdo w napowietrznych domach, zawieszonych na wierzchołkach 
olbrzymich palma maurycia, winien jest swoją wolność błotnemu i ruchomemu lądowi który 
zamieszkuje.
 W tem dziedzictwie opatrznem, najroztropniejszej rzeczypospolitej, która w całej tej woj-


219

nie o niepodległość, umiała zgodzić odwagę dobrego patryoty z umiarkowaniem szlachetnego 
rycerza, tej która wyszła z tej walki bez plamy okrucieństwa i nie zakrwawiła się nigdy 
zemstą, tej przeznaczenie dało w ręce najszlachetniejszego i najodważniejszego z synów 
Ameryki, który najwięcej niegdyś kosztował zdobywców i najwięcej ofiar walecznej 
Hiszpanii.
 A zatem, chodzi tu o edukacyę moralną i religijną, o ukształcenie starodawnego charakteru 
Araukańskiego, o oswojenie sobie tego Indyanina, nie zaś o jego podbicie. Rzeczpospolita ma 
najwyższą władzę, ma siłę i środki, aby utrzymać w karbie tego syna, bez udawania się do 
surowości macochy; ma ona dosyć poczciwych ludzi którym może powierzyć to dzieło pełne 
zasługi. Oto jest wspaniałe pole, na którem może rozwinąć swoje cnoty i zapał religijny 
Chilijski kapłan; tu człowiek stanu ma wzniosły przedmiot do swych rozmyślań i czuwań, 
żołnierz sposobne okoliczności do wypróbowania swej obywatelskiej odwagi i swego 
patryotyzmu, a młodzież Chilijska niezmierny obszar do swych szlachetnych natchnień.


220


 Daj Boże, ażeby żadna chmura egoizmu, żaden fałsz i żadna hipokryzya polityczna, nie 
zaćmiły tego pięknego widnokręgu, tego pola zasianego kwiatami, nabalsamowanego wonią 
niezmiernych łąk i lasów.


221

WIADOMOŚĆ
o życiu i dziełach Autora Araukanii.
przez Mich: B.

Ignacy Domejko urodził się w roku 1801 w dziedzicznej majętności Niedzwiadce w powiecie 
Nowogródzkim, z ojca Hipolita Sędziego Ziemskiego Nowogródzkiego i matki Ancutówny z 
domu. Po skończeniu szkół w Szczuczynie Litewskim u księży Pijarów, udał się do Wilna na 
Uniwersytet, gdzie odbywając nauki razem z Adamem Mickiewiczem, złączył się z nim 
ścisłym węzłem przyjaźni. Zamiłowany szczególnie w nauce Chemii, do niej się z wielką 
pilnością przykładał, wysłuchawszy dwóletniego jej kursu, pod tak znakomitym mistrzem 
jakim był Jędrzej Sniadecki. Skończywszy pomyślnie studia Uniwersyteckie w roku 1820, 
zamieszkał czas niejakiś na wsi, aż póki zbiegiem niespodzianych okoliczności, nie został 
przynaglonym oddalić się z kraju, i szukać innej zupełnie doli, od tej która go zapewne 
czekała w rodzinnej ziemi. Zamieszkawszy w Paryżu poświę-


222

cił się zupełnie w tej stolicy nauk doskonaleniu się w umiejętnościach fizycznych, a 
mianowicie w Chemii i Mineralogii. Poznany bliżej i szacowany od swoich nauczycieli we 
Francii, po większej części pierwszego rzędu uczonych i członków Instytutu narodowego, 
polecony został w r. 1837 posłowi Chilijskiemu na professora Chemii i Fizyki nowo 
założonej w mieście Coquimbo szkoły wyższej. Po zrobieniu umowy z rządem tej 
rzeczypospolitej na lat sześć, i zobowiązaniu się założenia laboratorium chemicznego, oraz 
wyćwiczenia pewnej liczby młodzieży w tych umiejętnościach i usposobienia jej do 
korzystnego poznania zakładów naukowych tego rodzaju w Europie: popłynął Domejko w 
styczniu r. 1838 do Ameryki południowej. W Coquimbo, mieście posunionem ku północy 
Chili, znalazł klimat zdrowy, a razem ludzi dobrych i życzliwych. Niemiano wprawdzie 
żadnego pojęcia o Chemii, której nauczać z tak dalekich stron świata przyjechał: wiedziano 
jednak, że nieznana dotąd u nich umiejętność doprowadzić może do łatwiejszego wydobycia 
złota i srebra z łona ich gór tak obfitych w bogate kruszce. Wszyscy więc oczekiwali 
wszelkiej mądrości od nowo przybyłego Polaka. Domejko chcąc o ile można ziścić ich 
nadzieje, zajął się gorliwie codziennym wykładem lekcyj swojego przedmiotu, założył 
laboratorium Chemiczne, i zaraz kilku chętniejszych uczniów przyswoił do rozbioru 
minerałów tamtejszego kraju. Nieprzestając na tem, w chwilach wolnych od obowiązku, 
zawiązał stałą korespondencyę naukową


223

z Akademiją umiejętności w Paryżu, której w pierwszym zaraz roku pobytu swego w 
Coquimbo, posłał dwie ważne rozprawy o odkryciach jakie mu się udało zrobić tam w 
Mineralogii. Rozprawy te uczyniły korzystne dla autora wrażenie, kiedy wydrukowane 
zostały w dziele Annales des Mines. Pisma Domejki o poszukiwaniach jego i wynalazkach w 
Mineralogii i Geologii, wysyłane były co rok do Europy, a w pismach Paryzkich ogłaszane, 
znalazły rozgłos natychmiast w Niemczech i w Anglii. Tak pomyślnie i przyjemnie a 
korzystnie dla kraju, w którym zamieszkał, przechodziły Domejce dni i lata w Coquimbo. 
Jedna tylko tęsknota do ziemi ojczystej, do rodziny którą calem sercem miłował, mieszała 
spokojność żywota wędrownego. Starał się koić tę bolesną chorobę, częstem pisywaniem 
listów do swoich w Litwie, i rozrywać co rocznemi wycieczkami do różnych prowincyj 
Rzeczypospolitej Chili, a mianowicie zwiedzaniem gór Kordylierów i zbadaniem istniejących 
tam zakładów górniczych. Pierwszą z takich podróży zajmujących odbył w r. 1840 do Huasco 
i Copiapo miejsc położonych na północnym krańcu Chilijskiego kraju. Potem poznał Stolicę 
Rzeczypospolitej San-Yago, miasto portowe Valparaizo, i niektóre prowincije południowe. 
Wszędzie przyroda ziemi tej, tak różnej od starej Europy, silne robiła na nim wrażenie; badał 
też ją okiem człowieka bogatego w naukę i doświadczenie. Po kilkakroć i w różnych 
kierunkach zwiedzając pasma szczególniej północnych Kordylierów, gdzie go trudy poznania


224

szczegółowego rozlicznych kopalni złota i srebra całkowicie zajmowały, potrafił zebrać 
mnóstwo faktów i ciekawych postrzeżeń tyczących się stanu górnictwa tamtejszego i środków 
poprawy jego. Rząd Chilijski oceniając pożyteczną dla kraju pracę Domejki, wezwał go w 
roku 1843 do objęcia Katedry Chemii w nowo założonym Uniwersytecie w San-Yago. Ale 
Domejko przenosząc spokojne Coquimbo, nad wrzawę stolicy, wolał pozostać na dawnem 
miejscu, i zająć się napisaniem nader potrzebnych w tym kraju, dzieł elementarnych w 
przedmiotach Fizyki, Chemii, Mineralogii i górnictwa. Jakoż w ciągu lat kilku wyszły z pod 
pióra jego, między innemi: Zasady fizyki tłómaczone z francuzkiego na hiszpański z 
potrzebnemi poprawami i dodatkami stosownemi do postępu nauki, pod tytułem: Elementos 
de Fisica experimental, i de Meteorologia, we dwóch tomach. Dalej ukazały się początki 
Mineralogii. Elementos de Mineralogia, w jednym tomie. Dzieło to zasługuje na szczególną 
uwagę, najprzód z powodu wstępu swojego, w którym Autor żywo zachęca uczniów swych i 
w ogóle młodzież Chilijską, do zbadania przyrody owych wspaniałych Andów, na ich 
rodzinnej ziemi kryjących w łonie swoim tyle skarbów kopalnego królestwa, a w pośród 
jarów i przepadzistych rozłogów tyle dziwów roślinnych. A chociaż to jest książka 
elementarna, wszakże Domejko nasz musiał jej nadać wyższą wartość, zbogacając ją nowemi 
niektóremi widokami w swojej nauce. Tu bowiem czytelnik znajduje wskazanie niektó-


225

rych nieznanych dotąd samym górnikom chilijskim miejscowości, w których się znajdują 
minerały właściwe południowej Ameryce. Autor odkrywa i wymienia potem wszystkie Rudy 
tego kraju, które w ciągu swoich corocznych prawie wycieczek do gór wyśledził i rozpoznał. 
Podaje także wiadomość jakiemi sposobami drogą suchą lub mokrą można odkryć do 
powszechnego użytku służące metale, jak srebro, miedź, ołów, i t. 8. — Opisuje nakoniec 
kilka nowych a przez siebie odkrytych minerałów w Andach. Jeszcze Jedno dzieło 
niespracowanego rodaka naszego ma tytuł: Introducion al estudio de las ciencas naturales t. j. 
Wstęp do nauki umiejętności przyrodzonych. W niem podaje sposoby, jak należy poglądać na 
przyrodę, i badać jej tajemnice, oraz pojmować prawdziwe jej znaczenie. — Takie zasługi 
położywszy Domejko w Chili, niemógł pozostać dłużej na podrzędnem miejscu. Nieopierając 
się za tem dłużej wzywaniom Ministra oświecenia Rzeczypospolitej, przyjął nakoniec w roku 
1846 posadę professora Chemii w nowym Uniwersytecie miasta stołecznego San-Yago, z 
dodatkowemi kursami Fizyki i Mineralogii. Tu otoczony powszechnym szacunkiem zaczął 
nowe życie, a pojąwszy w r. 1850 za żonę młodą osobę z zacnego domu, pełną wdzięków i 
przymiotów, nie tylko szczęście domowe zapewnił sobie nadal, ale razem nabył jeszcze 
większego znaczenia w tym kraju, przez związki familijne i nabycie własności nieruchomej w 
okolicach stolicy. Oprócz nauczycielstwa publicznego Ignacy Domejko


226

ma jeszcze inny obowiązek urzędowy w Chili, do którego powołany został ufnością 
prezydenta Rzeczypospolitej wznieconą w nim, przez powszechne uznanie prawości i 
roztropności ziomka naszego. Mianowany Sędzią polubownym w zatargach bardzo często 
zdarzających się między właścicielami kopalni o ich granice, co rok niemal bawi on po kilka i 
kilkanaście dni w zakładach górniczych, i nie raz nawet przez jedną dobę i więcej rozmierza 
w głębi ziemi w rozmaitych kierunkach przestrzenie, o które posiadacze ich spór prowadzą. 
Sprawowanie sumienne i zręczne, ze znajomością górnictwa połączone, nie mały dochód 
przynosi Domejce, i co raz większe jedna mu poszanowanie, w tamtejszym kraju. Tymczasem 
zamiłowany w pracy umysłowej, ciekawy poznania tych odległych stron kuli ziemskiej, 
dokąd go losy zaprowadziły, nieustaje Domejko w korzystaniu z każdej zręczności do 
zwiedzania niewiadomych jeszcze sobie krain składających Rzeczpospolitę Chilijską. Po 
każdej zaś takiej wędrówce rzuca na papier, bądź w listach do rodziny i przyjaciół, bądź w 
osobnych dziełach, zarysy wrażeń i postrzeżeń swoich nad przyrodą ziemi i mieszkańców jej. 
Owocem znakomitym jednej z takich wycieczek, jest opis Araukanii napisany niedawno 
przez niego i wydrukowany w języku Hiszpańskim, który w wybornym przekładzie polskim 
właśnie w niniejszem wydaniu zostaje ogłoszony.

Koniec


227

	Spis Rzeczy.

Stronica Wstęp historyczny tłómacza................................7
Araukania i jej mieszkańcy........................................61
Część I. Położenie fizyczne i natura kraju zamieszkałego
	przez Araukanów.............................................65
Część II. Stan moralny w jakim się dziś znajdują Arau-
	kanie, ich zwyczaje i obyczaje.............................114
Część III. Przyczyny jakie stawią przeszkody w cywiliza-
	cyi Indyan Araukańskich i środki znajdujące się
	najwłaściwszemi do osiągnięcia tego celu...................138
Wiadomość o życiu i dziełach Autora Araukanii....................221
 
